---
title: ' Ново начало '
summary: 'Войната в Украйна е факт. За онези, които умеят да слушат и чуват, причините и целите ѝ бяха добре обяснени от самия Путин, а на онези, които не искат...'
date: '2009-07-20'
tags: ['архив']
draft: false
authors: ['Кихано']
---

# Ново начало

Войната в Украйна е факт. За онези, които умеят да слушат и чуват, причините и целите ѝ бяха добре обяснени от самия Путин, а на онези, които не искат да чуят няма какво да се говори. Да, войната е ужасна! Още по-ужасна е защото се бият два братски народа, два наши православни народа. Двата главни народа от триадата България, Киевска Рус, Русия, на които се дължи възходът и съществуването на православната цивилизация. Тази война е трагедия, дъно. Дъно за постигането на което всички имаме принос.

![](/static/images/PacakiChatlani.png)

- Извините, а чатлане и пацаки — это национальность?
- Нет.
- Биологический фактор?
- Нет.
- Лица с других планет?
- Нет.
- А в чём они друг от друга отличаются?
- Ты что, дальтоник, Скрипач — зелёный цвет от оранжевого отличить не можешь? Турист...

Да, да доведеш до война два толкова близки народа, като руският и украинският, и да се измъкнеш е адски подло и мерзко. Само човешко нищожество би сторило такова нещо. Но това е част от методиката на Западните ни „партньори“. Правили са го и преди и на много места – Индия и Пакистан, Израел и Палестина, Руанда. Цинизмът тук обаче е особено ярък, защото не може да приемаш декларации против фашизма и нацизма, да прокламираш свобода, демокрация и човешки права, и в същото време да поддържаш, включително военно, нацистки режим, който 8 години ограничава правата на рускоезичното си население, води официална антируска реторика и тероризира собственото си население в Донецка и Луганска област. В Украйна лъсна фасадността на западните ценности, лъсна тоталната лъжа, в която е потънала така наречената западна цивилизация. Лъжа, в която и ние участваме, която и ние търпим! И това не е за пръв път! В Сирия Запада подкрепи откровени въоръжени терористи, които нарече „умерена опозиция“, нападна Ирак под изфабрикуван предлог и т.н.

Тези дни покрай войната четох и слушах много неща за Украйна. Особено впечатление ми направи Андрей Ваджра особено видеото озаглавено „Они утром проснулись, а привычной реальности нет“. Слушайки го осъзнах нещо доста ... необичайно. Украйна е умален, доведен до крайност Запад. Украйна потъва в националистическата лъжа доста преди евромайдана, така както Западът е потънал в собственият си комплекс лъжи известни като "либерална демокрация", "свободен пазар", "джендъризъм" и прочее. Украйна отказа права на руските си сънародници, отказа дори правото им на живот и ги убива в Донецк, Луганск и Одеса, така както Западът отрича правото на живот на иракчани, либийци и прочее. Докато едни се радват на "ведър и свободен" живот в Киев, Брюксел или Вашингтон (и София), други мрат в Багдад, Триполи или Донецк, а първите се наричат „цивилизовани“, и отказват да видят, признаят и спрат страданията, които причиняват на вторите. Защото не виждат в тях хора, защото не признават правото им на живот. Подлизурството на украинските власти спрямо Вашингтон не се отличава от това на испанските, германските, френските, полските или нашите български власти. Подлизурството на журналистите, и украинските и западните и нашите, пред властите е продължение на мерзостта надолу по йерархията. Това е един извратен свят на нищожества.

[Андрей Ваджра](https://www.youtube.com/c/alternatioorg_channel/videos)

Путин хвърли ръкавицата, той каза ключовата фраза - "Империя на лъжата", която би трябвало да се разбира като "цивилизация на лъжата". Русия нападна този умален модел на Запада и всички го възприеха като удар по ценностната система на самия Запад, по сегрегизма, лицемерието, лъжата. Затова реакцията на Запада е точно като на украинския президент - истерична. Самият Байдън се подаде на истерията и отричането на реалността. Казал бил че Украйна била "стена от сила, която /Путин/ никога не си е представял". Винаги съм се чудил, дали западняците нагло лъжат или си вярват. Ще излезе че си вярват, което само прави патологията по-тежка. Русия се намеси също в Сирия, там също бе съперник на САЩ, но Сирия не бе умален модел на Запада и нямаше истерични реакции. През 2014, когато Русия приюти Крим пак нямаше истерия, защото Русия просто взе едно парченце. Но днес Русия се обяви против целия нацистки украински модел и открито обвини Запада, по специално САЩ в неговото създаване. Повтаря се сценарият на Втората световна война.

Сблъсъкът тук е цивилизационен и ценностен, както много пъти съм казвал. Той не е започнал вчера и няма да свърши утре. Разликата в ценностните системи съм описал тук. Ако се вгледате в Таблицата от цитирания линк ще намерите обяснение на поведението на Запада, на неговата злост и двуличие. Първо (ред 3 от Таблицата) основното отношение между хората според западния мироглед е конкуренцията, конкуренцията за средства за живот, за територия, за природни богатства. А Русия ги има доста, и територия и залежи на полезни изкопаеми. Но не е само това, Русия и сега (поне до войната) е суровинен придатък на Запада. Русия (както и Китай, затова САЩ обявиха и Китай за „заплаха“) не се поддава на властта на Запада, а властта е смисъл на живота (по ред 5 от Таблицата, средната колона). Западът трябва да е пръв, той трябва да е най-отгоре, той трябва да командва. Само тогава може да е сигурен, че ще получава всички ресурси, че ще има свободата да прави каквото иска, че никой няма да му потърси сметка (защото всички ще лазят в краката му), че никой няма да оспори илюзията за неговото превъзходство, която не само оправдава неговите безчинства, а и прикрива реалната противоположност – чувството за малоценност.

[Разликата в ценностните системи съм описал тук](TEiNIE.html)

Така стигнахме до редове 8 и 9 в Таблицата. Съберат ли се двама души, то трябва признак, по който да се определи кой е по-висш и кой по-низш, защото от това се определят правата им един спрямо друг. Кой да е този критерий? Ум? Образование? Честност? Достойнство? Вяра? Доброта? Айде стига! Богатството. Богатството и властта. Доларът. Това е критерият (точно по протестантското извращение на християнството). И не случайно. Западът е най-богат, следователно е най-ценен, най-висш и изключителен. Затова правата, които имат западняците, не се разпространяват върху останалите. Затова Западът (за да не влизам в уточнения дали САЩ или НАТО са нападнали тази и онази страна) може да бомбардира Югославия, да нападне Ирак, Либия, Афганистан, Сирия и т.н. (по-пълен списък има тук), но на никой друг такива права не се дават, включително на Русия, независимо от основанията. При това Западът може да отнема право на живот без да дава особени обяснения. Поводът за нападение над Ирак през 2003 година бе съзнателна лъжа, а на „разпространението на демокрацията“ едва ли някой вече вярва. Лъжите са все по-нескопосани, тъй като Западът и това не дължи на низшите. Той не е морално или по какъвто и да било друг начин задължен на низшите. Затова може да скара руснаци и украинци и да ги остави да се убиват един друг, без да вижда в действията си някакъв етичен проблем, както хората не виждат етичен проблем в това да колят свине. Ако Западът някъде „помага“, то там има някаква форма на изгода. Затова заемът е помощ.

[по-пълен списък има тук](Woenni.html)

Не, това не са празни приказки, това е история. Тук се вписват дарвинизма, социалния дарвинизъм, расизма, нацизма и дори сексизма – все западни мисловни схеми, които аз обединявам под наименованието сегрегизъм. Сегрегизъм е изтъкването на признак на неравенство, по който се класифицират групи хора, и на базата на тази класификация им се присъждат или отнемат морални (не просто политически) права и задължения, включително правото на живот. Затова на повърхността Западът може да осъжда фашизма, нацизма и тероризма, но реално няма проблем да ги поддържа и развива в Украйна или на друго място. Западът създаде чудовище в Украйна, след като позволи безнаказаност за най-тежки престъпления, като убийства, мъчения, изнасилвания, тормоз и тероризиране на мирно население. При това безнаказаност прикрита чрез лъжи зад западните „ценности“ – демокрация и права на човека. Представяте ли си колко развращаващо е това и колко са объркани украинците, смятащи, че това е Запада, а те са достойни да бъдат приети в ЕС и НАТО. Виновни ли са украинците? Да, виновни са, защото те допуснаха нацистите, те допуснаха безчинствата в Донецк, Луганск и Одеса и 8 години се правиха на слепи. Сега същото се връща върху тях. Западняците също са виновни и врещят безумно, защото се появи сила, която може да им потърси сметка.

[дарвинизма](Werrett.html)

На целият свят е писнало от Запада. Целият свят иска алтернатива. Целият свят ще се надява Русия да бъде алтернатива. Истинска алтернатива, а не САЩ-2 в някакъв многополюсен свят. Целият свят ще се надява руснаците да са научили урока от падането на СССР. И целият свят ще чака с предпазливост, защото веднъж вече беше излъган от същите тези руснаци. Е ли днешна Русия алтернатива на Запада? Да, изконната ценностна система на Русия е друга, православна. Тя е очертана в третата колона на Таблицата от Те и ние. Но това не е някаква гаранция. Украинците също са православни. Как те пропаднаха до най-долните западни поведенчески модели? Самата Русия се колебае между своя и западния ценностен комплекс поне от 120 години насам и всички грешки, които в бъдеще може да допусне са свързани точно с възприемането на западния мироглед и особено икономическата му подсистема. Възможно ли е възраждане на православната ценностна система след дъното, до което се достигна? Пак повтарям, не говоря за религия, говоря за системи на морал и нравственост, които нямат собствени имена, но са добре разграничими по признаците в Таблицата.

[Те и ние](TEiNIE.html)

Да, надежда има и признаци има. Войната ще свърши, но разликите вече са видни по начина на нейното водене. САЩ предпочитат въздушните атаки, тоталните разрушения, изпепеляването на врага отдалеч с минимално човешко стълкновение. Колко цивилни ще умрат няма значение, техния живот така или иначе не е ценен, ценен е само на американските войници и то донякъде. Можете да си намерите в интернет снимки от градове, в които САЩ са водили бойни действия. Може и статистика на цивилните жертви да намерите. В Югославия, например, без особен смисъл САЩ ползват забранени касетъчни бомби и муниции с обеднен уран. Защо?

А не става дума само за военните. Това е култура. Вземете екшъните в киното. Голяма част от западното кино е изгубило смисъла и реализма и екранизира инфантилни мечтания за превъзходни егоистични единични бойци, напоследък наричани супергерои. „Добри“ герои, които устройват такива катастрофи в населените места, в които оперират, че едва ли може да мине без "непредвидени жертви". Но на екрана тези жертви ги няма, камерата не ги вижда! Така както ги няма донецките, луганските, сирийските, иракските, югославските и т.н. жертви. Запада не ги вижда и не тормозят съвестта му. Низшите не са хора. Само супергероят и антуража му са хора. Сега извадете старите филми от „социалистическия реализъм“. Такова нещо няма! Нашето кино беше кино за зрели хора!

В тази война Русия действа така, че да има минимум жертви. Първото, което направи, е да унищожи военната инфраструктура на Украйна, защото по-малката съпротива означава по-малко жертви. Обратно на лъжливите съобщения на украинските власти, руснаците не бомбардират жилищни квартали и цивилни обекти в градовете. И не влизат с тежка техника и артилерия в тях за да щадят цивилното население. Украинската армия, или по-точно нацистките батальони, които не са точно украинската армия, се укриват в градовете и инсталират артилерия в жилищните квартали, за да има повече цивилни жертви, ако Русия атакува, за да се създаде повече ненавист. Така съветват западните военни експерти, които сънуват партизанска война в стил "Афганистан". На много места се стреля по жилищни квартали с минометен огън, за да бъдат щетите и жертвите присъдени на руснаците и да се захрани жаждата на западните медии за картини с разрушения. Вече има сведения за ползване на мирни жители, включително деца, като заложници. Това е чист тероризъм. Дано не е вярно.

Украинското правителство раздаде автомати, на който поиска. Ей така, без дори документи да проверява. Оръжие е попаднало дори в малолетни. Да защитавали Украйна. Единственото, което правят, тези въоръжени отряди за самоотбрана е да се избиват едни други, вземайки другите за руски диверсанти. Случаите на такива инциденти са прекалено много, особено в градовете далеч от фронта. А другото приложение на раздаденото оръжие е за мародерство. Даже углавни престъпници бяха освободени, за да се биели с руснаците.

Далеч съм от мисълта, че нито един цивилен украинец не е убит от руско оръжие, но повечето убийства и разрушения ги причиняват самите украинци, както поради некадърност, така и преднамерено, хем да дадат материал на западните медии, хем да разпалват омраза към руснаците. Украинското правителство работи не за защита, която вече се вижда, че не може да осъществи, а за максимални поражения и жертви сред цивилното население и инфраструктура. Според руснаците това се прави под командването на западни военни.

Така че в украинската война разделянето по двете колони на ред №8 е очевидно. За Запада всички останали са низши (щото са бедни) и няма проблем да умират в интерес на висшите (богатите). За Русия напротив, всички са равноценни. Животът на украинците е не по-малко ценен от този на руснаците. Затова се търсят най-малко жертви. И това не е просто защото са братски народи или защото ще трябва пак да живеят някак един до друг и след войната. Погледнете назад историята. Как Русия е станала толкова голяма? Руската „колонизация“ е приобщаване на равни, а не подчиняване на низши. Русия е многонационална държава и в миналото като империя и като СССР и едва при разпадането на СССР западният вирус на национализма хваща корени както сред руснаците така и сред отделените от Русия народи.

Дори по времето на СССР руснаците приобщаваха другите народи. Затова НРБ беше добре въоръжена, имаше собствена армия и задачи в рамките на Варшавския договор, а руски военни бази тук нямаше. България, колкото и да беше малка, бе партньор на СССР, на който се разчиташе. Днес със Запада е съвсем друго. Разоръжени сме почти напълно. Нямаме армия. Армията ни няма задачи, пази суверенитет, какъвто нямаме. Имаме чужди военни бази. България не е равноправен партньор. Тя е територия. На Българската армия не се разчита.

Не беше по-различно и в икономиката. Още се греем на руския АЕЦ. А Запада се погрижи да позатворим някой друг реактор. СССР даде възможност за икономическо развитие на България и то се получи в значителен мащаб. Днес Западът ни обработва с приказки, докато овладя всички печеливши бизнеси, нас превърна в евтина работна ръка, а икономическото развитие не се вижда на хоризонта, макар и да изминаха 32 години.

А Украйна? Нали украинският народ също е православен? Ето, и ние българите сме православен народ, но западните „ценности“, т.е. западният мироглед, така са ни обхванали, че не можем да се познаем. А в Украйна очевидно е много по-тежко. Западният мироглед е токсичен! Всеки незападен човек или народ, който го възприеме веднага поставя себе си при низшите и става абсолютно задължително и жизнено необходимо да се „присъедини“ към Запада, да бъде „равен“ нему, за да се сдобие с желаните права, включително правото на съществуване. Всичко друго губи значение, ако трябва жената ще стане мъж, а мъжа – жена, черния ще стане бял, украинеца ще стане нацист само и само „да бъде приет“, да бъде равен на западняка. Както за западняка да бъде най-отгоре, най-богат, най-силен, най-ценен е въпрос на борба за съществуване, така за всеки незападен човек, приел западния мироглед, „присъединяването“ е въпрос на оцеляване. Но хората и народите не са равни, не са еднакви! Винаги ще има други, винаги ще има различни. Дори по един критерий да се изравнят, веднага ще бъде намерен друг, по който да се различават. Както в „Кин-Дза-Дза“, разликата между чатлани и пацаки е в едно устройство, което светва оранжево или зелено в зависимост от това към кого е насочено. Проблемът тук не е в хората и народите, проблемът е в токсичния западен мироглед, който все повече се скланям да определя като патология, патология превърната в мироглед.

[черния ще стане бял](Zapadnia.html)

Украйна е един урок, предимно за Русия, но и за нас. Украйна е урок за това, до къде ще стигне Русия, ако се остави на „приятелството“ на Запада. Русия ще бъде ограбена, както Украйна (не само от местни олигарси, а и от семейство Байдън), народът ще обеднее както в Украйна, ще плъзнат националисти както в Украйна. А Русия е многонационална страна и национализма ще доведе до разпад, какъвто днес изпитва Украйна. Затова Русия може да съществува само срещу Запада и само, ако възстанови православната си етика и отхвърли западния болестотворен мироглед.

Нещо повече, Русия носи алтернативен модел на глобализация. Да, глобализацията е неизбежна при запазване или усъвършенстване на съвременното ниво на техническо развитие, но западната визия за тази глобализация е обедняване на всички, за да има жизнен ресурс за „избраното“ малцинство. Народите и държавите вече губят значение, те не са нужни. Важна е само принадлежността към свръхбогатия англосаксонски елит. Всички други подлежат на обедняване и бавна смърт на „базов доход“. Ще оцелеят онези, които „се впишат“ в следващата технологична вълна. С други думи, Западът е неспособен да излезе от своя модел на делене на висши и низши. В самия него вече се оформя деление на англосаксонския свят от този на континентална Европа.

Алтернативен модел на глобализация може да бъде изведен на основата на православната етика, в която е втъкано разбирането за равноценността на всички хора и народи такива, каквито са. Разширяването на Руската империя, чрез приобщаване на равни е прототип на този модел на глобализация. Модел, който неосъзнато работеше дори в рамките на СССР. Забележете, че западният „мултикултуризъм“ се опитва да постигне същото нещо, но ражда само бунтове и тероризъм, защото е само „фасада“, лъжа, с която се прикрива точно обратното - сегрегизъм. И да, западът също следва да бъде приобщен, проблемът с него е, че се намира в капана на собствения си мироглед. Счита, че ако изгуби статута си на „висш“ и „управляващ“ то ще бъде унищожен, както американците са унищожили североамериканските индианци. Затова от страна на Запада има бясна съпротива.

Западът до голяма степен е повярвал в собствените си лъжи и въобще не разбира, че санкциите, които прилага всъщност помагат на Русия. Търговската блокада е наложен протекционизъм, който ще принуди руснаците сами да си произвеждат промишлени стоки, а това е икономическо развитие. Ако някоя страна в света може да си позволи изцяло затворена икономика, това е Русия. Финансовите санкции щели да блокират достъпа на Русия до капитали. Но както много пъти съм писал, чуждите инвестиции са вредни за икономическия растеж. Въобще, от най-обща гледна точка, когато се прекъсва връзката между колония и метрополия, печели колонията, а губи метрополията. Оставям настрана, че всички руснаци се радват на конфискацията на вили, яхти и т.н. на руските олигарси. Прекъсването на информационните канали, включително забавните канали и кинопродукциите, ще спре един огромен развращаващ помиен поток, който разпространява не друго, а западния мироглед. Така без да иска Западът тласка Русия в правилни път.

Далеч съм от мисълта, че Русия е готова да предложи алтернатива към настоящия момент. Русия също е обхваната от западния мироглед и не осъзнава, че е носител на собствен по-добър и по-човечен етичен код. Но е вярно и друго, този код съществува над 10 века и едва ли може да бъде заличен за 30-50 години. Русия ще спечели войната за Украйна, но опасността да загуби в политически аспект е съвсем реална. Ако противопоставянето остане на ниво „руски полюс“ в многополюсен свят построен върху западните „ценности“, то битката ще е спечелена, но цивилизационната война - загубена. Ако Русия, като православна страна, не осъзнае и не очертае собствения си мироглед, като различен и противоположен на западния, то тя ще загуби, а с нея ще загуби и целия свят. Русия не трябва да допуска грешката на СССР да се „подстройва“ под западните „ценности“, да ги признава и да се мъчи да ги прилага. Фалша на тези „ценности“ трябва да бъде изобличен, а православната етика трябва да бъде издигната като алтернатива. Това вече е задача не само на Русия, а и на всички (бивши) православни народи. Западът ни унищожава, защото бие точно там, в етиката и мирогледа. Затова обръща героите ни в престъпници, а престъпниците в герои. За да оцелеем ние трябва да отвърнем на същото ниво, иначе сме загубени! Да, днес не сме готови, но все още има време. Нещата ще се развиват. Войната в Украйна е първата стъпка, а хоризонта се измерва с десетилетия, 10-20-30-50 години.

Ако войната е просто срещу либералния глобализъм, то тя не си заслужава! Ако глобализма бъде победен светът просто ще се върне 50-100 години назад и толкова. Разложителните процеси ще продължат и на запад и на изток и в един момент и Русия няма да може да се съпротивлява. Кои ценности ще защитава Русия? В точката на разделяне на Запада от християнството няма място за капитализъм? Тази стъпка на Русия може и трябва да се превърне в начало на много по-кардинална промяна. Следващите няколко десетилетия всеки от нас ще трябва да се определи по колоните в таблицата на моя текст Те и ние и от това как ще се определи зависи накъде ще тръгне светът - към унищожение по западен модел или по съвсем нов път на развитие, по който към момента може да води единствено Русия.

[Те и ние](TEiNIE.html)

Тук не споменавам нищо за Китай. Не познавам Китай и китайската цивилизация, затова и нищо няма да напиша. Нека някой друг направи това. Единственото, което мога да кажа, че Китай се вписа в капиталистическата система по стандартния начин и се развива по стандартния начин и вероятно ще завърши по стандартния начин – с криза. Но от нея може да излезе по китайски. Не познавам също и ислямската цивилизация и няма да пиша за нея, но смятам, че при една кардинална промяна, тя ще се държи много по-цивилизовано от Запада.

Да, знам, че сайта и идеите ми са избягвани защото „миришат на социализъм“. А кой ви научи да избягвате социализма? Същия този Запад, който създаде украинските нацисти. И те мразят социализма, и те рушат съветски паметници. А защо бягате от социализма? Социализма не ви даде коли и банани? А за какво са ви коли? За да се возите? И в Лади и Москвичи можехте да се возите, а можехте и да се постараете да са по-добри, ако не ви харесват. Ама неее западна кола трябва, щото който се вози на скъпо БМВ и Мерцедес е „висш“ и има права и привилегии, включително да нарушава правилника за движение по пътищата, а който се вози на стара евтина кола е лузър и няма права. Е това е точно западния мироглед. Точно това са клетките от средната колона на редове №8 и 9 от Таблицата. Прегледайте сега цялата колона. Това ли е вашият избор! Ще кажете – друго няма. Има има. Даже аз помня времената, когато нямаше „затворени жилищни комплекси“ и лекарят, директорът и работника живееха в съседни домове в един квартал. А сега сме разделени – материално. По западен образец. С времето обаче, бавно и полека идеите ще узреят и хората ще се убедят, че няма друг позитивен път, освен премахването на частната собственост, консумеризма, егоизма, демокрацията от западен тип и целия политико-икономически комплекс на Западната цивилизация.

Да, западния мироглед и западната политикономическа и социална системи са негодни за настъпващия глобален свят, а единствената подходяща алтернатива към момента може да излезе само от православния свят. Надявам се, че Русия поставя едно ново начало, в което истинските етични ценности ще надделеят над фалшивите.

Кихано 6 март 2022
