---
title: 'Ответен удар'
summary: 'Снощи, петък 13-ти в Париж са били проведени четири координирани терористични атаки. Загиналите надминават 100. Подробности няма да давам, има ги във...'
date: '2013-07-11'
tags: ['архив']
draft: false
authors: ['Кихано']
---

# Ответен удар

Снощи, петък 13-ти в Париж са били проведени четири координирани терористични атаки. Загиналите надминават 100. Подробности няма да давам, има ги във всички медии. Няма да повтарям и неверните оценки на случилото се, които медиите масово тиражират – „сблъсък на ценности и цивилизации“, „прогресивното човечество и ретроградните отрепки“ или неадекватните изказвания на виновниците за тази ситуация: "Франция трябва да започне тотална война срещу терористите" (Никола Саркози) ”акт на война”, организиран от "Ислямска държава" (Франсоа Оланд), „смесица от средновековие и нов фашизъм“ (Джон Кери), „Ще удвоим усилията си са изтрием отровната екстремистка идеология.“ (Дейвид Камерън) , "Европа е крепост на демокрацията и човешките права, и атаките на ислямистките терористи не могат да променят нищо" (Йоахим Гаук) и т.н.

![](/static/images/shestvielicem1.jpg)

Държавни глави на парижкото шествие на лицемерието. На първа линия в ляво: Натеняху и Саркози. Единия редовно бомбардира Палестина, а другия срина Либия.

Тук само ще отбележа онова, което никой няма да се осмели да каже. Тези терористични акции са естествен резултат от поне няколко десетилетия на намеса на западните държави във вътрешните работи на страните от Близкия Изток. Намеса почти винаги свързана с насилие смърт и войни и датираща от малко преди Втората световна война. Няма начин близо 70 години живот в условия на насилие, потъпкване на националните и религиозните чувства, личните драми, смъртта на близки хора да не доведат до това, което е Близкия Изток сега. Крайния фанатичен ислям е само обвивка на възмущението, недоволството и обидата на хората. Историята на отношението на Запада към страните от Близкия Изток няма как да не породи омраза и отвращение дори у съюзниците на Запада като Саудитска Арабия и Катар. Или смятате, че саудитските и катарските монарси, т.е. диктатори, не знаят че са диктатори, точно като Саддам. Мислите, че те не знаят истинските цели на САЩ и Европа в Близкия Изток и не ги презират за това? Какво мислите означава, да се подчиняваш на безпринципен и двуличен господар и да съучастваш в мерзките му действия в съседните страни? Вярно е, че самите страни от Близкия Изток имат собствени проблеми, тъкмо тях експлоатира Запада за да ги манипулира, но наместа на Запада е недобронамерена и многократно увеличава проблемите и създава огромна маса нови проблеми и конфликти.

![](/static/images/Potroshenko.jpg)

Петро Потрошенко също участва в шествието, докато войиците му убиват по 10-20 етнически руснаци на ден в Донбас.

Организирането на преврати е най-малкото зло. Кой създаде Ал Каеда? САЩ, за да се бият с руснаците в Афганистан. Кой подмами Саддам да нападне Кувейт? Пак САЩ (1). Най-голямото зло обаче са ембаргото срещу Ирак след Първата война в Персийския Залив и разбира се безумните и напълно необосновани войни срещу Афганистан и Ирак през 2003. Между 400 и 500 хиляди иракски деца под 5 години са умрели от глад поради ембаргото (1). Общия брой жертви се изчислява на около милион. Още толкова са жертвите на Втората война в Залива, а бежанците се оценяват на около 4 милиона. Какъв беше повода за войната? Една лъжа – притежаването на оръжия за масово унищожаване от „режима на Саддам“. После, след войната, когато се оказа, че такива оръжия няма, САЩ смениха песента. Била войната за „установяване на демокрация“. Повече от 10 години след войната Ирак е „ад под небето“. В удобните си жилища европейци и американци охолно се отдават на амнезия, относно своите дела в Ирак, но мислите ли, че иракчаните могат също така лесно да забравят?

Днес САЩ открито заявява, че е обучавал терористи, които се бият в Сирия и които Западът, вкл. Франция, нарича „умерена опозиция“. Кое е умереното на това да убиваш? Умерена опозиция е БСП (в момента), крайна опозиция – Атака. Считате ли че ще е „умерено“ и приемливо атакистите да тръгнат с оръжие по улиците. Както „Десен сектор“ тръгнаха в Украйна, пак с подкрепата на Запада. Помните ли новината за арестуваните френски командоси в Сирия през март 2012 (2)? А преди това имаше съобщения за британски и катарски офицери, които обучават „умерената опозиция“ (3). Запада, включително Франция, стои в основата на Сирийския конфликт. Запада създаде и манипулира сирийската опозиция, като се опита да й придаде приемлив за западните стандарти вид. Не успя. В „умерената опозиция“, надделяха крайните ислямистки настроения на нескрито терористични организации. Въпреки това Западът, включително Франция, продължава да ги поддържа.

![](/static/images/shestvielicem2.jpg)

Когато френските самолети разрушаваха Либия, французите играха петанг и пиеха кафе, а сега са излезли да протестират заедно с политическата си върхушка. Ето това е лицемерие!

Помните ли кой поведе бомбардировките над Либия? Да, точно Франция. Франция на Саркози. Какво стана с Либия след Бомбардировките? Втори Ирак. Втори ад на земята. Пели били французите Марсилезата, когато ги извеждали от атакувания от ислямистите стадион в Париж. А когато френските самолети бомбардираха Либия, пяха ли французите марсилезата? Или френските пилоти са пели Марсилезата? При Оланд Франция се забърка с още един конфликт – този в Мали.

Конфликтите в Либия и Сирия всъщност са завършека на серията „арабски пролети“, които не са нищо друго освен опити за преврат от страна на западните страни по технологията на „цветните революции“. А именно, чрез спонсориране на НПО, изграждане на опозиционни мрежи и обучаване на протестъри. Политическата ситуация в страната жертва се подгрява докато избухнат протести, ако трябва протестите се разпалват до насилие, включително с внедряването на специалисти по масови безредици и с употребата на снайпери. Когато и това не помогне или е невъзможно, се стига до бомбардировки, както в Либия. Въпреки, че САЩ са основния сценарист на „демократичните“ преврати, Европа винаги съдейства, а в Украйна направо „се хвърли през глава“. Така Европа сама помогна за собственото си ограждане с нестабилни държави от Тунис до Украйна – крайно недалновидна политика. Сега хората, чийто страни Западът увреди или унищожи тръгнаха към Западна Европа – някой от тях не само с мисълта да търсят нов дом и по-нормален живот.

И накрая, кому бяха нужни изстъпленията на „Шарли ебдо“? Западняците се имат за цивилизовани, претендират за морал и ценности. Е как тогава не им е известно, че обиденият решава кое е обидно и кое не. Как така не им е известно, че след обида се дължи извинение, освен ако не е нанесена нарочно. В Норвегия имаше карикатури, които мюсюлманите сметнаха за обидни. Норвежците се извиниха, французите – не. Във всеки уважаващ себе си интернет форум има правила, които забраняват обидите на верска и религиозна основа. Но вестничета като „Шарли ебдо“ могат да си ги позволят. На какво основание? Това ли е свободата на словото? Очевидно това е някаква криворазбрана цивилизация. Ако „Шарли ебдо“ са сбъркали, французите трябваше да ги порицаят, не го направиха. Да, нападението на редакцията и убийството на 17 души не е много съразмерен отговор от страна на ислямистите, но организираното по този повод шествие беше върхът на лицемерието. На това шествие присъстваха Саркози, на чийто съвест тежат много повече либийски жертви, и Порошенко, чийто армия в югоизточна Украйна по това време убиваше по 10-20 души дневно!

Предполагам, сега французите пак ще организират шествие. Но искам да ги питам, къде бяха тия толкова морални и политически ангажирани французи, когато техните самолети избиваха либийци, когато техните командоси разпалваха войната в Сирия, когато украинските фашисти убиха над 100 души (официално около 40) в Одеса, когато Оланд заедно с Меркел оказваха и продължават да оказват подкрепа на Порошенко, докато той избива с артилерия собственото си рускоезично население. Да, преди това „шествие на лицемерието“ можеше да се мисли, че политическия елит на франция прави неща които французите не искат, но „Шарли ебдо“ няма нищо общо с политическия елит. Участието в шествието на лицемерието също. Французите показаха, че стоят зад своя политически елит и следователно зад неговите международни престъпления в частност в северна Африка и Близкия Изток. Това вече е съучастие, няма невинни жертви. Така че аз не се солидаризирам с французите. Това, което стана в Париж е нищо, в сравнение с това което французите, заедно с другите западни страни, сториха в Либия, Ирак, Афганистан, Сирия и на други места.

Има един единствен начин да разберете двойния стандарт и поведението на Запада. Разделете хората на висши и низши, както казват германците – на оберменши и унтерменши. Висшите, това са те, западняците, низшите – това сме всички ние, останалите. Висшите са морално задължени помежду си, един на друг, но не са морално задължени на низшите. С други думи, помежду си висшите поддържат един морал, уважават се, по-малко се лъжат и мамят, признават си правата, ценят си живота. В същото време те, висшите, не признават правата на низшите, освен на думи, лъжат ги по-често, мамят ги, не ценят живота им и не изпитват уважение към тях. Точно затова смъртта на милиони иракчани, на хиляди сирийци и украинци нямат никакво значение. Те са унтерменши, чийто живот не е ценен. Друго е 17 или 100 французи или 300 холандци. Затова със Запада не може да се преговаря. Запада не признава правата ни затова смята, че единствения начин за водене на преговори е те да диктуват останалите да се съгласяват. Затова преговорите със Запада са възможни единствено от позиция на силата. Както правеше СССР и както опитва сега Русия. Затова западните компании в страни като нашата си позволяват неща (вкл. корупция), които в западните страни са немислими. Ако трябва поведението на западняците да се обобщи с едно изречение то то е „Ако срещнеш наивник – лъжи го, ако срещнеш слабак – бий го.“ Това е есенцията на западната външна политика. Останалото е куха реторика, с която западняците се опитват да си създават благороден имидж. Именно в името на този фалшив имидж обслужва напъна да се приемат бежанци в Европа, особено в Германия. След този атентат обаче за бежанците Западна Европа ще стане по-негостоприемна, а западняците ще се освободят от необходимостта да поддържат имидж.

С този мироглед на „висши“ западняците си навличат омразата и гнева на всички други народи. И ако някои, като нас избират подчинението и снишаването (Роско, казват, бил плакал пред френското посолство. Сервилниченето на този човечец вече взема гротескни размери.), други, като ислямистите, вече са загубили всичко и единствената им мисъл е за мъст, единственото чувство – гняв. Но те също са хора и тази им реакция е тъжна, но разбираема.

Аз не вярвам във възможностите на Ислямска държава да унищожи Европа. Със сигурност Европа ще стане по-несигурно място и мерките за сигурност ще пречат на всички. Но максимума който ислямистите могат да достигнат е организирането на откъслечни атентати, като тези в Париж. Ако Запада иска, (но съм убеден, че не иска) да ги избегне, то той трябва да промени политиката си спрямо народите в Африка и Близкия Изток. На първо място публично да обяви, че практиката на намеса във вътрешните им работи е била крайно погрешна, да поеме своята вина за разрушаването на страните в тези региони, да се извини на народите и да се изтегли напълно. Това няма да спре конфликтите, поне не веднага, тъй като тук става въпрос за много тежки поражения, които ще се лекуват с поколения, но трябва да се започне. Западът трябва да спре да отвръща на насилието с многократно по-голямо насилие. Но като слушам изявленията на западните политици … място за такава надежда няма. Недопустимо е унтерменшите да се бунтуват! Недопустимо е на унтерменшите да се засвидетелства уважение! Затова конфликтите ще продължават и ще се разрастват.

Интересна в ситуацията е ролята на САЩ. Ако Русия постоянно следеше как НАТО я огражда с неприятелски режими, включително с агресивни такива (Грузия, Украйна), и реагираше според възможностите си. То ограждането на Западна Европа с нестабилни режими и провалени държави сякаш мина някак незабелязано, до момента, в който хората от тези държави се спуснаха към Европа. Понеже САЩ са в основата на всички цветни революции, въпросът е, случайно ли са избрали страните от Северна Африка и Близкия изток та чак до Украйна? Ако питате мен – не. Това е целенасочена политика на САЩ. Изглежда сякаш САЩ унищожава своя най-верен съюзник – Западна Европа.

Кихано
14 ноември 2015

1. Оливър Стоун и Питър Кузник, „Премълчаваната история на САЩ“, Милениум 2013, стр. 508 2. Novini.bg „13 френски офицери задържани в Сирия“ 3. Novini.bg, „Британски специални части влязоха в Сирия“

[13 френски офицери задържани в Сирия](http://www.novini.bg/news/53354-13-%D1%84%D1%80%D0%B5%D0%BD%D1%81%D0%BA%D0%B8-%D0%BE%D1%84%D0%B8%D1%86%D0%B5%D1%80%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B2-%D1%81%D0%B8%D1%80%D0%B8%D1%8F.html)

[Британски специални части влязоха в Сирия](http://www.novini.bg/news/48613-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8-%D1%87%D0%B0%D1%81%D1%82%D0%B8-%D0%B2%D0%BB%D1%8F%D0%B7%D0%BE%D1%85%D0%B0-%D0%B2-%D1%81%D0%B8%D1%80%D0%B8%D1%8F.html)
