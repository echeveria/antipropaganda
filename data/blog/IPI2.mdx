---
title: ' Мозъчна промивка от ИПИ '
summary: 'Изключително неприятния и вреден за България Институт за пазарна икономика (ИПИ) днес, както и предишни години, пусна манипулацията „Tax Freedom Day”....'
date: '2020-12-19'
tags: ['архив']
draft: false
authors: ['Кихано']
---

# Мозъчна промивка от ИПИ

Изключително неприятния и вреден за България Институт за пазарна икономика (ИПИ) днес, както и предишни години, пусна манипулацията „Tax Freedom Day”. Сиреч, пак изчислиха денят до който бихме „работили само за държавата”, ако от началото на годината тя прибираше всичко изработено. Или, „денят на свободата”, както още му казват, „показва кога държавният бюджет ще се попълни, ако всичко изработено бъде моментално изземвано.” Заглавието под което „новината” бе публикувана в „Дневник” е „До 20 април българите ще работят за бюджета, после - за себе си” (1).

![](/static/images/FHayek.png)

Фридрих Хайек, носител на Нобелова награда за икономика, основател на обществото "Мон пелерин" и световната мрежа от неолиберални мозъчни тръстове и неправителствени организации. Главен демагог на "Австрийската школа", циник и мизантроп.

Внушението изглежда просто и ясно. Ако работното време през годината което отива за изработване на вноската ви за данъци се събере в непрекъснат период, то той би имал дължината на работните дни от 1.01.2012 до 20.04.2012. Тази сметка трябва образно да ви покаже колко много данъци плащате, като превръща парите във време - почти една трета от годината работите само за данъците. До тук добре, предполагам сметката е вярна. После идва лъжата. Тя е още в заглавието. След като до 20-ти април работим за държавата, то след 20 април явно ще да работим за себе си. Внушава ни се, че ние и държавата сме противници, че държавата отнема нещо от нас.

Нещата обаче стоят долу горе обратното. Всъщност, истината е, че до 20-ти април ние работим за нашата държава и плащаме пари, които поне по идея отиват за услуги, които ние си предоставяме на нас посредством държавата, т.е. това са пари които се връщат под някаква форма отново при нас. Това че държавата функционира лошо не е проблем на данъците. Каквато си я направим държавата такава ще си я имаме . Никой не ни е крив, че си търпим политиците (и ИПИ).

След 20 април обаче вие не работите за себе си, както внушават от ИПИ! Работите за частниците, най-общо казано! След 20-ти април вие работите за джиповете, лодките, вилите, екскурзиите, почивките и проститутките на частниците! На вас се оставя само колкото да вегетирате, както пише по книгите, колкото да се възпроизвежда трудовата сила. Частния бизнес ви облага с печалбата си, която прибира за себе си, за свои лични нужди.

ИПИ е продажен институт, който защитава единствено интересите на частния бизнес, при това едрия и то не българския. Неговата стратегия, както и на цялата световна мрежа от (без)мозъчни тръстове е да обезсили нашата (и не само нашата) държава максимално, за да нямаме ние никакви шансове да се съпротивлявате срещу диктата на частния бизнес (разбирай „пазара”). В случая с данъците ИПИ се преструва, че е на наша страна, демек ако по-малко работим за държавата повече ще работим за себе си, докато всъщност е точно обратното, колкото по-малко работим за държавата толкова по-малко работим за себе си и повече за частниците. Частниците облагат с печалба всяка дейност до която са се докопали. Затова всяка държавна дейност за тях е потенциален източник на печалба, който се реализира след приватизация или след задушаване на въпросната държавна дейност. Оттук и идеята за свиване на държавата и единия от начините това да стане е да се намалят приходите й. Така че по-малките данъци и неплащането на данъци не са в наша полза, а в полза на частния бизнес. Задната мисъл винаги включва намаляване на данъците за бизнеса.

Разбира се, Tax Freedom Day не е измислен от ИПИ, а от американски бизнесмен (2), т.е. от частник. Манипулацията „Tax Freedom Day” е перфектен пример двойственото отношение на частния бизнес към държавата, за което вече съм писал, и за пропагандните му методи. Изгода за бизнеса се представя като изгода за целия народ. Внушаването на фалшиви ценности и изгоди е метод, който ако не води началото си от Фридрих Хайек, то поне той се явява негов основен привърженик и популяризатор. Нека приведа някои цитати от неговата изцяло пропагандна книга „Пътят към робството” (3).

[за което вече съм писал](Darzava.html)

Да, Хайек е писал тези редове за колективизма на социалистическа Русия, но никак не е трудно в тях да се разпознаят целите и принципите, които са заложени в световната мрежа от мозъчни тръстове на която той е основател (4). Освен това е практика, западните политици и идеолози и особено крайните привърженици на капитализма да проектират собствените си аморални цели върху жертвата която са си избрали .

[проектират собствените си аморални цели върху жертвата която са си избрали](imperianazloto.html)

Та „конфекционната ценност” която следва да припознаете в „Tax Freedom Day” е плащането на колкото може по-малко на държавата. „Общата слабост” на която се позовават манипулаторите (от името на спонсорите си) е вашата алчност и егоизъм – предполага се, че искате да работите само за себе си. Целта, която трябва да припознаете като своя е свиване на държавата като дейност поради което големи данъци не й трябват. Пропагандата и пълният контрол на всички информационни източници са цел на мрежата от мозъчни тръстове , която в голяма степен е постигната в световен мащаб (4). Да, някои източници и мнения не могат да бъдат забранени, но могат да бъдат заглушени, компрометирани и никога да не достигнат широка публика. „Tax Freedom Day” се превежда като „ден на освобождаване от данъците”. Идеалът с подменено съдържание на който винаги сте държали е „свободата”. В случая „свободата да не плащаш данъци” се транслира като „свободата да не се грижиш за себе си”, тъй като по идея чрез данъците и държавата ние осигуряваме грижи за себе си – от административно обслужване и ред до образование и здравеопазване. Но вие трябва да загърбите тези ползи в името на егоистичното неплащане на данъци. Върху горните цитати може да се напише отделен текст, тъй като ценнстите в капиталистическото общество действително са подменени и продължават да се подменят чрез солидна политическа и търговска пропаганда точно по методите и принципите формулирани от Хайек.

[цел на мрежата от мозъчни тръстове](Ekspertite.html)

Така че ролята на мозъчните тръстове и у нас и по-света е именно тази – да манипулират обществото по методите които създателя им, Хайек, е очертал и приписал на колективизма. В този контекст ИПИ е най-вредния за България мозъчен тръст. Както виждаме, от този и предишни мои текстове (5-7) той се занимава се главно с повърхностна икономика и съчинени на запад дълбоки мозъчни промивки.

Кихано 07 януари 2012

1. Дневник, "До 20 април българите ще работят за бюджета, после - за себе си"2. Википедия "Tax Freedom Day" 3. Фридрих Хайек, „Пътят към робството”, ИК „МаК”, София, 2004. Цитатите съм взел от сайта на една НПО със силен неолиберален уклон. 4. Richard Brouillette, „L'encerclement - La democratie dans les rets du neoliberalisme”, Les films du passeur, Canada (2010), Алтернативно заглавие "Encirclement - Neo-Liberalism Ensnares Democracy". Филмът може да бъде намерен със български субтитри на "колибката", на канала с документални филми или в Ютуб. 5. Антипропаганда "Светът е малък" 6. Антипропаганда "Виртуална икономическа реалност" 7. Антипропаганда "Експертите на прехода "

[До 20 април българите ще работят за бюджета, после - за себе си](http://www.dnevnik.bg/pazari/companii/2012/01/06/1740055_do_20_april_bulgarite_shte_rabotiat_za_bjudjeta_posle)

[Tax Freedom Day](http://en.wikipedia.org/wiki/Tax_Freedom_Day)

[](http://www.cao.bg/?article=14724786&pages=1&category=9)

[от сайта на една НПО](http://www.cao.bg/?article=14724786&pages=1&category=9)

[](http://www.dokumentalni.com/?p=1321)

[канала с документални филми](http://www.dokumentalni.com/?p=1321)

[Светът е малък](SmallWorld.html)

[Виртуална икономическа реалност](IPI.html)

[Експертите на прехода](Ekspertite.html)
