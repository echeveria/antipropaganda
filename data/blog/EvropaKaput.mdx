---
title: 'Цивилизационна грешка'
summary: 'Първата основна причина за желанието за присъединяване към ЕС, НАТО, Шенген, Еврозоната, и кой знае още къде, е националният комплекс за малоценност,...'
date: '2010-03-27'
tags: ['архив']
draft: false
authors: ['Кихано']
---

# Цивилизационна грешка

Първата основна причина за желанието за присъединяване към ЕС, НАТО, Шенген, Еврозоната, и кой знае още къде, е националният комплекс за малоценност, който е особено силен у действащите по присъединяването лица. Хипертрофирано изражение на този комплекс за малоценност ни предостави една от „иконите“ на „присъединителите“, „професор“ Евгени Дайнов, който тази седмица звучно „наплю“ протестиращите миньори и енергетици (1). В съгласие с двойните стандарти на Запада, НБУ не само отказа да го уволни, а точно обратното – изказа подкрепа за „правото“ му на „мнение“ (2), което идва да ни каже, че „професор Геню“ не е сам в „плювачеството“. Въобще, плювачеството е една от основните дейности на „демократите“, но това е друга тема.

![](/static/images/Shwecia.webp)

Контрапротестиращи подпалват полицейски автобус преди демонстрацията, планирана от датския антимюсюлмански политик Расмус Палудан и неговата партия Stram Kurs, Оребро, Швеция, 15 април 2022 г. Снимка Ройтерс.

# И ние ли сме маскари?

Втората основна причина е неявното допускане, че западняците са като нас или че ние сме като тях, докато всъщност принадлежим на различни цивилизации с различни ценности. Много от нашите проевропески настроени съграждани, както и "присъединителите", гледат на ЕС като на едновремешния съюз за икономическа взаимопомощ (СИВ). А гледат на ЕС като на СИВ защото в нашите (пост)православни ценности колективизма заема достойна и висока позиция. Съветът за икономическа взаимопомощ едно време беше построен от нас (пост)православните по нашите (пост)православни правила, в които взаимопомощта и сътрудничеството са нещо напълно нормално, а конкуренцията не е. Затова спазването на наложените от СИВ правила доведе до прогрес.

Обратно, ЕС е построен от (пост)протестантите, за които живота не е взаимопомощ, а дарвинистка борба за оцеляване в конкурентна среда. Затова никаква взаимопомощ не е възможна и от ЕС няма и не получаваме никаква помощ, а следването на условията на Брюксел ни носи само и единствено упадък, най-ярко демонстриран в енергетиката – затваряне на реактори в Козлодуй, отхвърляне не АЕЦ Белене, спиране на „Южен поток“, налагане не ненадеждни ВЕИ на висока цена и сега затваряне на ТЕЦ-овете. Накрая ще ни кажат - "Не успяхте да се адаптирате в конкурентната среда." Нищо лично, такива са природните закони". И ще са прави, защото в конкурентна среда да се водиш по акъла на конкурента си е чисто самоубийство. Пример - Украйна. Да не говорим конкурента ти с какво пренебрежение и презрение гледа на теб. Пример - отново Украйна.

Украйна, както много други приятелски за Запада държави, дълго време бе подпомагана „идеологически“, с финансирането на НПО, които поддържаха политическа нестабилност. Чрез Майдана от 2013 САЩ преминаха към директно управление на Украйна (3). Вместо да им помагат, американците, с помощта на европейците 8 години подготвяха украинците за война с Русия.

Сега, когато войната е в разгара си, разни западни политици, като американския сенатор Линдзи Греъм (4), нидерландският министър на отбраната Кайса Олонгрен (5) и полският президент Анджей Дуда (6) цинично твърдят, че украинската война е евтин начин да се воюва с Русия. Да им е честито европейството на украинците.

Намесвам религията защото от нея произхождат различните Западен и Източно-православен мироглед от които произтичат и настоящите действия. В православието колективизма се изразява например в изискванията за спасение, т.е. за попадане в Рая. Освен чрез вяра в Бога, както при всички християни, православието изисква редовно участие в църковните тайнства. Църковния обряд, както и много други ритуали, има смисъл на засвидетелстване на принадлежност към общността и на приемане от общността.

В православието се счита, че живите, чрез молитви за мъртвите могат да омилостивят Бог и той да премести душите им от Ада в Рая. Молитвите за душите на мъртвите също са колективистичен акт, тъй като ако човек е отчужден от обществото приживе, то малко хора или никой няма да се помоли за спасението му след смъртта.

Протестантството се противопоставя на църквата (Римската. При това основателно, тъй като римската църква изпада във властолюбие и сребролюбие.), но вместо да поправи недъзите ѝ, ги задълбочава. Църквата бива изцяло отхвърлена, а човек е оставен сам да тълкува библията, както може или както му е угодно. Църковните ритуали са сведени до минимум.

Индивидуализма е крайъгълен камък на протестантството. Естествено калвинистите, или така наречените Реформистки църкви, които са едно от най-големите течения в протестантството не признават молитвата за душите на мъртвите. Лутераните, друго от най-големите течения в протестантството допуска моливите, но не вярва в ползата им за спасението на душите. Така този колективистичен акт също е занемарен в протестантството.

Основният източник на „конкуренцията“ отново е протестантски. Той се корени във вярването, че първородния грях на Адам и Ева окончателно и безвъзвратно е опорочил човешката същност. Поради това човек е лош, а в общество на лошите всеки е враг на всеки. Както би казал бай Ганьо „всички са маскри“. Същата теза на светски език е формулирана от основоположника на политическата философия, Томас Хобс, който смята егоизма за основно качество на човека, чието естествено състояние е „война на всички срещу всички“. Дарвинизма, на който така добре сме научени, е пренос на западния мироглед и начин на живот върху живия свят. Дарвинизма не изхожда от природата, той е западното виждане за нея, което се различава от източното точно в частта за борбата за оцеляване (7).

В православието (и дори в католицизма) първородният грях не опорочава човешката същност. Той е отклонение от нея. В православието всичко сътворено от Бога е добро, а грехът и злото се пораждат от съзнателно и по собствена воля обръщане против Бога, против природата и същността на нещата. Всеки отклонил се може да се завърне на правилния път. Нищо окончателно няма.

Да, вярно е че ние вече до голяма степен сме опротестанчени, покръстени без да разберем. В това е нашата трагедия. Но според мен на подсъзнателно ниво (а подсъзнателното винаги е по-силно) колективизма е още жив и за съжаление ни тласка към присъединяване към общество, в което всички са във война със всички и следователно и с нас. А ние очакваме добро?!? Вместо добро, просто биваме унищожавани и използвани за целите на нашите „партньори“ по ЕС и НАТО.

# Европа е приключена!

Защо се присъединяваме към умиращата Западна Европа? В своя напън да бъде коагресор срещу Русия, Европа унищожи икономиката си. При това ѝ помогнаха нейните най-добри приятели – САЩ и Великобритания. САЩ взривиха газопровода „Северен поток“ на своя същзник - Германия. Сега германските индустрии фалират или се местят в САЩ, понеже в Европа енергийния ресурс е много скъп. Е, това на какво ви прилича? На сътрудничество или на конкуренция? А всичките уж са в един военен съюз – НАТО.

В чисто икономически план лишаването на Европа от руските суровини я обрича на упадък. Вярно, можело газ и нефт да получава от други източници, но цената им е толкова висока, че европейското производство става неконкурентно. Западна Европа всъщност беше паразит върху Русия. Русия беше доставчик на суровина за Европа, но не беше нейн конкурент в промишлената област, напротив, беше потребител. Европа печелеше двояко от отношенията си с Русия. От източна гледна точка това може да изглежда като симбиоза, като добро сътрудничество. Но не е поради порочния характер на капитализма. Англичаните това го знаят от векове. Техен е терминът „суровинен придатък“ и обозначава неправилна търговска политика.

Сега Европа ще внася газ от САЩ, т.е. ще изпадне в зависимост от САЩ. САЩ не били „диви ненадеждни азиатци“, зависимостта от тях не е зависимост ..., а са и конкуренти на Европа в промишления сектор ... Като капак идват и съмнителните еко-напъни на „Зелената сделка“.

Второ, Европа е демографски мъртва! Раждаемостта на белия европеец отдавна е под чертата за възпроизводство на населението. Затова то се попълва с мигранти. Само че мигрантите нямат манталитета, организационните и трудовите навици на западняка. те носят свои, съответстващи на тяхната култура и ценностна система. Затова те не могат, а и не искат да се вписват в западния държавен и икономически ред. Вероятно биха могли да установят свой ред, но за целта трябва да имат достъп до властта, а те нямат такъв. Затова сблъсъкът между мигрантите и властта е неизбежен. Заради мигрантите в страна като Швеция армията е призована да помага на полицията (8).

Трето, но и най-важно - моралният и духовен упадък, от който произлизат горните два проблема. В Европа няма нито един нормален политик, освен Орбан (но той е соц възпитаник). Западните политици са все мижитурки, без воля, без собствено мнение, с нисък морал, потенциално корумпирани, нискоинтелигентни. Затова САЩ и Великобритания успяха да им скроят Украинския сценарий. В плен на своето илюзорно величие, европейските вождове решиха да отнемат Украйна от Русия. Затова си плюха в лицето, когато подкрепиха украинските бандеровци, макар и няколко години преди това да бяха осъдили Бандера с официален документ. То ли защото така им се нарежда (от САЩ), то ли поради собствената си идиотия, то ли поради подли планове за разгром на Русия, Европа затвори очи за украинския нацизъм и неговите зверства в Донбас. Наративът с който тровеха соц населението "режимът избивал собственото си население", кой знае защо не се отнесе към бандеровска Украйна, макар че там ставаше точно това. Нещо повече, както признаха и Меркел (9) и Оланд (10), подписите под Минските споразумения са били подла преструвка, чиято цел е била да се даде време на Украйна за подготвяната война. По критериите на Нюрнбергския процес подтикването към война е престъпление срещу човечеството. Така или иначе недалновидността на европейските политици, и особено на Германските, доведе икономически загуби за целия континент, които няма да бъдат възстановени.

Отделно са откровените простотии със полово неутралния език, социалния пол и сексуалните извращенци на фона на демографски колапс.

# В крайна сметка

Европа не само е чужда на нас цивилизация с по-нисък, негативно обоснован морал, но и няма нито икономически, нито демографски нито морален потенциал за развитие. Въпросът е къде се натискаме ние, за какво са ни някаквото евро, Шенген и прочее! Време е да се спасяваме от Европа, а не да потъваме с нея!

Защо сме на страната на злото?

Коментари и дискусия в Телеграм.

[Коментари и дискусия в Телеграм.](https://t.me/antipropagandaEU/14)

1. epicenter.bg До ректора на НБУ - ще уволните ли проф. Дайнов за насаждане на омраза и мракобесие?
2. epicenter.bg НБУ защити Дайнов: Всеки има право на обществена позиция, независимо дали ни харесва
3. Антипропаганда Украйна отново е на колене!
4. bgnes.bg Линдси Греъм: Войната в Украйна е най-добрата инвестиция в историята за американската сигурност.
5. Dutch defense chief says supporting Ukraine is 'very cheap way' to ensure Russia not threat to NATO
6. news.bg Анджей Дуда: Украйна не разполага с достатъчно оръжия, за да пробие руската отбрана
7. Антипропаганда Наука и мироглед
8. epicenter.bg Хаосът и насилието в Швеция заради мигрантите стават неудържими
9. trud.bg Меркел: Минските споразумения бяха подписани, за да се даде време на Украйна да стане по-силна
10. epicenter.bg Бившият президент на Франция потвърди думите на Меркел за Минските споразумения

[До ректора на НБУ - ще уволните ли проф. Дайнов за насаждане на омраза и мракобесие?](https://epicenter.bg/article/Do-rektora-na-NBU---shte-uvolnite-li-prof--Daynov-za-nasazhdane-na-omraza-/328163/11/0)

[НБУ защити Дайнов: Всеки има право на обществена позиция, независимо дали ни харесва](https://epicenter.bg/article/NBU-zashtiti-Daynov--Vseki-ima-pravo-na-obshtestvena-pozitsiya--nezavisimo-dali-ni-haresva/328413/11/0)

[Украйна отново е на колене!](https://antipropaganda.eu/Ukraina.html)

[Линдси Греъм: Войната в Украйна е най-добрата инвестиция в историята за американската сигурност.](https://bgnes.bg/news/lindzi-grem-ukraina-e-nai-dobrata-investitsiia-v-istoriiata-za-amerikanskata-sigurnost/)

[Dutch defense chief says supporting Ukraine is 'very cheap way' to ensure Russia not threat to NATO](https://www.aa.com.tr/en/europe/dutch-defense-chief-says-supporting-ukraine-is-very-cheap-way-to-ensure-russia-not-threat-to-nato/3007133)

[Анджей Дуда: Украйна не разполага с достатъчно оръжия, за да пробие руската отбрана](https://news.bg/int-politics/andzhey-duda-ukrayna-ne-razpolaga-s-dostatachno-orazhiya-za-da-probie-ruskata-otbrana.html)

[Наука и мироглед](https://antipropaganda.eu/Werrett.html)

[Хаосът и насилието в Швеция заради мигрантите стават неудържими](https://epicenter.bg/article/Haosat-i-nasilieto-v-Shvetsiya-zaradi-migrantite-stavat-neudarzhimi/328414/11/0)

[Меркел: Минските споразумения бяха подписани, за да се даде време на Украйна да стане по-силна](https://trud.bg/%D0%BC%D0%B5%D1%80%D0%BA%D0%B5%D0%BB-%D0%BC%D0%B8%D0%BD%D1%81%D0%BA%D0%B8%D1%82%D0%B5-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D1%8F-%D0%B1%D1%8F%D1%85%D0%B0-%D0%BF%D0%BE%D0%B4%D0%BF%D0%B8%D1%81%D0%B0%D0%BD%D0%B8-%D0%B7%D0%B0-%D0%B4%D0%B0-%D1%81%D0%B5-%D0%B4%D0%B0%D0%B4%D0%B5-%D0%B2%D1%80%D0%B5%D0%BC%D0%B5-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0/)

[Бившият президент на Франция потвърди думите на Меркел за Минските споразумения](https://epicenter.bg/article/Bivshiyat-prezident-na-Frantsiya-potvardi-dumite-na-Merkel-za-Minskite-sporazumeniya/304165/7/0)
