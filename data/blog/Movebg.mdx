---
title: '     България може, но     не така '
summary: 'Както се казва „луд умора няма. ”След неуспеха на „Харта 2013” българските мозъчни тръстове подеха друга „гражданска” инициатива - интернет платформ...'
date: '2008-07-03'
tags: ['архив']
draft: false
authors: ['Кихано']
---

# България може, но не така

Както се казва „луд умора няма. ”След неуспеха на „Харта
2013” българските мозъчни тръстове подеха друга „гражданска” инициатива -
интернет платформата "България може" (MoveBG) предназначена „за споделяне на
идеи за бъдещото развитие на страната.” (1) Претенцията е да се

създаде място за дебат относно ситуацията в България, да се оформи „фабрика за
идеи”. Разбира се, за да участваш в „дебата” на „България може” трябва да припознаеш
определени "ценности", като свободния пазар и „свободата” под която
разбират единствено „правова държава” (2). Признавайки тези „ценности”
моментално ограничаваш дебата в
рамките на политкоректното, т.е. move.bg влиза веднага в ролята на ограничител и контрольор на дебата, което е една от основните роли на мозъчните тръстове.

В тази инициатива като главно действащо лице е намесена
Саша Безуханова. Бидейки дългогодишен служител на Хюлет Пакард, нейното име би
трябвало да ни говори за компетентност, надеждност и западен стил. Да, ама не!
Саша Безуханова е избрана за председател на Управителния съвет на Българско
училище за политика „Димитър Паница” на Общо събрание, проведено на 22 април. На
заседанието като членове на УС на училището са освободени Юлиан Попов (министър
в служебното правителство на Марин Райков) и Меглена Кунева (3). Явно след
провала на партията на Кунева сега се разиграва „проект Безуханова”. В
управителния съвет влиза и Соломон Паси.

Ето какво представлява и „Българското” училище за политика. Ако посетите интернет сайта
на Училището обърнете внимание на лентата най-отдолу. Ще откриете обичайните спонсори - Отворено общество,
Фондация Америка за България, BTD (т.е. GMF of US),
NED, Фондация "Ч.С.Мот" и ... училището разбира се
е в сороския център
НБУ. Донори са още и Правителството на САЩ! Фрийдъм Хаус, ИПИ!, Да, ИПИ! и прочее (4). Сред основателите на „България може” виждаме още (5):

Стефан Кючуков - От 1990 до 1996 година работи като ръководител на програма „Правна реформа“ на мозъчния тръст Център за изследване на демокрацията.

Евгения Пеева - Изпълнителен директор на Фондация "Заедно в час" чийто основен спонсор е Фондация "Америка за България".

Теодор Бобочиков - В
момента работи в AES,
където управлява развитие на вятърни проекти в Европа. Това е компанията собственик на американската електроцентрала, заради която от 2011 плащаме 3% по скъп ток.

Тихомир Безлов - старши анализатор в Центъра за изследване на демокрацията. Свикнали сме да го гледаме по телевизията.

Христо Иванов - Програмен директор
на Български институт за правни инициативи – мозъчен
тръст спонсориран от обичайните
познати (6). Христо Иванов е и първи в списъка на инициаторите на „Харта 2013” заедно с шефката си от Института за правни инициативи (7).

По този начин не остава

и капка съмнение, че инициативата "България може" също както „Харта 2013” е акция
на мозъчните тръстове, т.е. на "парите на Сорос"\*. В двете инициативи дори участват едни
и същи хора. Очевидно протестите в страната сериозно са
разтревожили някого и от страна на донорите има
солиден натиск да не
се изпуска от контрол "гражданското общество" в България. От друга страна, ситуацията е подходяща хората от мозъчните тръстове да заработят някой друг сороски лев.

Кихано 07 октомври 2013

- Както съм писал на друго място
  „сороски”, „сороски пари”, „соросианство”, „соростутка”, „соростак”, „соросоид” и т.н. вече се придобили разпространение в
  смисъл на определения отнасящи се до хора и дейности
  свързани със спонсорство от всякакви чуждестранни фондации и
  неправителствени организации в областта на политиката и хуманитарните науки,
  а не само със спонсорство от Джордж Сорос или
  неговата  
   фондация „Отворено общество”.

1. Саша Безуханова, MoveBG: Няма да станем партия, създаваме нещо много по-голямо от
   партия 2. MoveBG, Ценности 3. Българско училище за политика, Саша Безуханова е новият председател на УС на БУП
2. Българско училище за политика, Партньори 5. MoveBG, За нас 6. Български
   институт за правни инициативи, За нас7. Харта 2013

[](http://www.dnevnik.bg/intervju/2013/08/12/2119677_sasha_bezuhanova_movebg_niama_da_stanem_partiia/)

[MoveBG: Няма да станем партия, създаваме нещо много по-голямо от
партия](http://www.dnevnik.bg/intervju/2013/08/12/2119677_sasha_bezuhanova_movebg_niama_da_stanem_partiia/)

[Ценности](http://movebg.com/values)

[Саша Безуханова е новият председател на УС на БУП](http://www.schoolofpolitics.org/index.php/news-blog/429-sasha-bezuhanova-predsedatel-us)

[Партньори](http://www.schoolofpolitics.org/index.php/partners)

[За нас](http://movebg.com/about)

[За нас](http://www.bili-bg.org/69/page.html)

[Харта 2013](http://harta2013.eu/)
