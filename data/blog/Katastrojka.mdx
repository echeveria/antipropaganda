---
title: ' Другата страна на гръцката криза '
summary: 'Directors/Writers: Aris Chatzistefanou, Katerina Kitidi, Production: Infowar...'
date: '2007-11-29'
tags: ['архив']
draft: false
authors: ['Кихано']
---

# Другата страна на гръцката криза

[](http://www.dokumentalni.com/?p=1882)

![](/static/images/Katastr.jpg)

Directors/Writers: Aris
Chatzistefanou, Katerina Kitidi, Production: Infowar
Productions. Филмът може да бъде гледан с български превод
тук

[български превод
тук](http://www.dokumentalni.com/?p=1882)

Една от текущите международни медийни сапунени опери е
гръцката криза. Медиите всячески се мъчат да ни убедят, как гръцкият народ
трябва да се нагърби да изплаща заеми, които политиците му са взели от негово
име и употребили по не особено прозрачен начин. Убеждават ни, че заплатите на
гърците били високи, тринадесета заплата имали и т.н. Колко е вярно не можем да
знаем. Но, паралелно на задлъжняването и успоредно на прилагания от ЕС натиск за
спазване на договорените „антикризисни” мерки тече още един натиск – за
приватизация. Процес който медиите не отразяват, който е особено груб и в който
са намесени вкупом и гръцки и западни политици, бизнесмени и банкери. Основните
елементи на взаимоотношенията са подкупи, ротация на кадри между частни банки и
фирми и държавни служби, предаване на държавните интереси в полза на частни
фирми срещу някаква форма на облага. Всичко това заради едничката цел –
безогледна приватизация. Това не е процес следствие на кризата. Това е процес
предхождащ и кризата и само усилен от нея. Документалният филм
„Катастройка” неправилно е наречен по този начин. Терминът „катастройка” е
измислен от Александър Зиновиев и се отнася за горбачовата „перестройка” довела
до краха на СССР. Във филма „катастройка” се нарича нещо друго - най-голямата
кражба извършвана в историята на света – приватизацията на съветската икономика.
Като
изключим тази неточност филмът показва с няколко примера онова което нобеловият
лауреат по икономика Джоузеф Стиглиц е
констатирал от съвсем друга позиция , а именно позицията на Главен икономист в Световната банка.
Процесът на приватизация всъщност представлява грабеж осъществяван посредством
изключителна корупция. Затова Стиглиц нарича приватизацията „коруптизация”.
Основните институции на банкерското и частнособственическото лоби, МВФ,
Световната Банка, Световната търговска организация се занимават охотно със
склоняването на правителствата към приватизация. Корупционният характер на
приватизационните сделки им е известен, но ни най-малко не ги смущава. В случаят
с Гърция се намесват и бюрократичните структури на Европейския съюз и особено на
Германия. Фактически, Гърция е в състоянието на окупирана страна.

                                            Една от най-интересните и непознати у нас истории, която филмът разказва, е тази
                                            за приватизацията на предприятията на ГДР. Мислите, че след като е
                                            била в Германия е протекла различно? Гледайте филма! Освен свързаните с
                                            приватизацията корупционни практики филмът „Катастройка” дава примери които
                                            показват несъстоятелността на твърдението, че частното несъмнено е по-ефективно
                                            и по-изгодно за обществото от държавното. Примерите са главно примери на
                                            естествени монополи. Приватизацията на британските железници – пълен провал чрез
                                            който дори в момента частните собственици на железниците източват пари от
                                            държавата. Концесията на водоснабдяването в Париж води до необосновано
                                            повишаване на цените на водата, следствие на което общината прекратява
                                            концесията. Дерегулирането на енергийния пазар в Калифорния води отново до
                                            повишаване на цената и спирания на тока. Гръцките държавни служители умишлено
                                            фалират гръцките железници подготвяйки тяхната приватизация. Компаниите изгонени
                                            от парижкото водоснабдяване се натискат за водоснабдяването в Атина, и т.н.



                                            Прилича ли ви на
                                            България? Да, и още как. Приватизацията и тук беше и остава криминална. В момента
                                            се „работи” над БДЖ, макар че фалирането й не започва с това правителство. Но
                                            след Луканов, най-фрапантният и безсрамен случай на кражба от държавата с помощта на министър
                                            е превалутирането на външния дълг. По този начин, докато
                                            Милен Велчев беше министър, братя Велчеви ощетиха България
                                            с над милиард евро.
                                            С чия помощ или в чия полза? С помощта или в полза на бившият работодател на Георги Велчев – лондонския клон на банка Морган Стенли.

[Документалният филм
„Катастройка”](http://www.dokumentalni.com/?p=1882)

[Джоузеф Стиглиц е
констатирал от съвсем друга позиция](StiglitzSB.html)

Интересна е тенденцията в обществото да се критикуват
главно получателите на подкуп, но не и даващите подкуп, които се
облагодетелстват многократно повече. Мога да предположа, че това се дължи отново
на факта, че даващите подкуп всъщност притежават и медиите и макар и да не
са едни и същи лица класовото им съзнание е на достатъчно високо ниво за не си
вадят очите един друг. Още повече, за тези хора обществото, в лицето на
държавата е враг. Как по-добре да отвърнем хората от собствената им организация
от това да подкупим лидерите им за да извършат предателство. Проблемът отново
е в частната собственост, тъй като тя е източникът на огромните финансови
излишества с които се корумпира обществото и особено (псевдо)държавните
служители. Вече е едва ли не въпрос на чест да влезеш във властта, да съсипеш
държавата и да приватизираш, срещу каквито и да било облаги. Нещата стават още
по-зле, когато вземем в предвид, че правителствата които народът „избира” му се
предлагат от тия, които плащат подкупите, а те предлагат или неуки или
корумпирани или лоялни към капитала личности. В момента презокеанските ни
кукловоди подготвят заместника на Бойко – Меглена Кунева. И има шансове да я
изберем.

                                            Най-страшното нещо в съвременния свят е алчността на „инвеститорите” за собственост. Тя ще докара онова, което винаги е докарвала – война.

Филмът "Катастройка" си заслужава гледането и е
изключително актуален, тъй като задлъжняването на държавите и ограбването на
народите чрез приватизация няма да спре
с Гърция.

Кихано
12 май 2012
