---
title: ' Моето мъжко момиче'
summary: 'музика: Найден Андреев текст: Недялко Йорданов...'
date: '2010-12-09'
tags: ['архив']
draft: false
authors: ['Кихано']
---

# Моето мъжко момиче

музика: Найден Андреев
текст: Недялко Йорданов
изпълняват: Стефан Данаилов и Маргарита Хранова
1978 г.

Моето мъжко момиче
никак не се шегува:
ако обича - обича,
ако ревнува - ревнува.

                                                                Аз не умея да бъда
                                                                толкова категоричен.
                                                                Моята строга присъда
                                                                е моето мъжко момиче.

                                                                То мълчаливо подрежда
                                                                моите мъжки ризи,
                                                                моите мъжки надежди,
                                                                моите мъжки капризи.

                                                                Яростен или усмихнат,
                                                                никога безразличен -
                                                                бавно и светло прониквам
                                                                в моето мъжко момиче.

                                                                Ако случайно побегна -
                                                                винаги пак ще ме връща
                                                                осъществената в него
                                                                моя истинска същност.

                                                                Весела и узряла
                                                                тя към света наднича,
                                                                скрита във женското тяло
                                                                на моето мъжко момиче.

БТВ, История на песента

[БТВ, История на песента](https://www.btv.bg/video/shows/predi-obed/videos/istorijata-na-moeto-mazhko-momiche-na-margarita-hranova-i-stefan-danailov.html)

[](https://www.btv.bg/video/shows/predi-obed/videos/istorijata-na-moeto-mazhko-momiche-na-margarita-hranova-i-stefan-danailov.html)

[](https://www.btv.bg/video/shows/predi-obed/videos/istorijata-na-moeto-mazhko-momiche-na-margarita-hranova-i-stefan-danailov.html)
