---
title: ' Кой лобира против АЕЦ Белене '
summary: 'На първи юни тази година изтече информация за „Грандиозна далавера в АЕЦ „Белене”” (1). Изнесената информация е от типа информация, който никога няма...'
date: '2019-02-25'
tags: ['архив']
draft: false
authors: ['Кихано']
---

# Кой лобира против АЕЦ Белене

На първи юни тази година изтече информация за „Грандиозна далавера в АЕЦ „Белене”” (1). Изнесената информация е от типа информация, който никога няма да научим дали е вярна. Става дума за поредния „доклад”, който разкривал нещо, но пък никой от държавната власт не реагирал, защото бил корумпиран. Министър Трайков разбира се въобще не знае за този доклад, който вероятно няма и да стигне до него. За мен цялата работа с този „доклад” мирише, но и аз както повечето от нас не бих могъл да проверя дали съществува, а още по-малко дали данните в него са верни. Вниманието ми обаче беше привлечено от организацията, която оповести доклада - "Граждански комитет против АЕЦ „Белене"". Тъй като в България гражданско общество няма, когато чуя за „гражданска организация” и „гражданска инициатива” веднага ми светва червена лампа. В случая каузата на този „граждански комитет” е тенденциозна и политкоректна в рамките на подчинеността ни на ЕС. Тези две неща веднага навеждат на мисълта за „невидимата ръка” на българските мозъчни тръстове (тинк-танкове), тъй като според изследването на Достена Лаверн (2) именно те симулират гражданско общество в България и едновременно лобират за чужди интереси. Нека да проверим кой стои зад "Граждански комитет против АЕЦ „Белене"".

[](Ekspertite.html)

[изследването на Достена Лаверн](Ekspertite.html)

# Методика на мозъчните тръстове

Ще изхождам от това което вече се знае за мрежата от мозъчни тръстове. По финансирани от тях програми целево, за една или друга задача, се създават нестопански организации (НСО), някакъв вид сдружения или фондация, които имитират гражданска инициатива. Броят на такива НСО в България се измерва с хиляди, като повечето от тях съществуват за кратко време или дори само формално. Според изследване (3) на мозъчния тръст "Център за изследване на демокрацията" (ЦИД) регистрираните към 2007 година юридически лица с нестопанска цел са 26694 като 22078 са сдружения, 4560 са фондации, а 58 са клонове на чуждестранни НСО. Само около 20% от тези НСО са действащи, повечето от тях са създадени само за изпълнението на един единствен проект.

Тъй като "прозрачността", включително на финансирането, е тема и претенция на мозъчните тръстове, то почти винаги се правят интернет сайтове, в които връзките с финансиращи организации обикновено се слагат на страница озаглавена "партньори", "приятели" или нещо подобно. Донорите обикновено са смесени с други НСО, а може и да липсват, тъй като целта не е прозрачност, а имитиране на прозрачност.

Друга характеристика на мрежата от мозъчни тръстове и НСО е навързването на финансирането по верига от няколко НСО и фондации, така че източника на парите и поръчителя на задачата остават неясни.

Не всяка НСО, разбира се, е част от мрежата на мозъчните тръстове, но пък мозъчните тръстове имат доста специфичен език, интереси, ясна политика и поръчители в чийто полза лобират, така че не е трудно да бъдат разпознати, макар и не толкова тренираните членове на НСО да размиват стила на мозъчните тръстове.

# Противници на АЕЦ Белене

## Хора от мозъчните тръстове

Като имаме в предвид тези характеристики на мрежата на мозъчни тръстове и НСО нека да видим какво ще намерим за Гражданския комитет против АЕЦ „Белене".

Още на първа страница на сайта му (4) намираме списък на "противниците" на АЕЦ Белене. Сред тях веднага се откроява голямият брой функционери от мозъчните тръстове; Красен Станчев от Института за пазарна икономика (ИПИ), Георги Ганев от Центъра за либерлани стратегии (ЦЛС), Огнян Минчев от Института за регионални и международни изследвания (ИРМИ). През 2001 Огнян Минчев лобира (5) за даването на Марица Изток 1 на американската АЕS при договор с доста високи задължителни изкупни цени на тока (6) Договора с АЕS в крайна сметка се оказа неизгоден. В момента повишаването на цените на тока заради него се отложи за 1ви юли (7) тъй като американците не успяха да завършат обекта в договорения срок (8).

Списъкът на противници от мозъчните тръстове завършва с един от най-активните и промити функционери - Евгени Дайнов от мозъчния тръст ЦЛС. Така от 16те „противника” на АЕЦ „Белене” 4-ма са членове, 3-ма от които основатели на мозъчни тръстове.

## Нестопански организации свързани с мозъчните тръстове

Продължаваме да четем списъка, като търсим хора от сдружения близки до мозъчните тръстове. Трети в списъка на противниците е Иван Хиновски - председател на Българския енергиен форум. На първа страница на сайта на този „български” форум (9) е изписано на английски „Подпомаган от "Балкански тръст за демокрация", (Bolkan trust for democrasy”).. в дясно има колонка „партньори”. Първа в този списък е … USAID, организация, която поне до 2008 година е една от главните донори и поръчители на мозъчните тръстове. ”Балкански тръст за демокрация", е проект на „Джърман маршъл фонд ” (10) – също главен спонсор на мозъчни тръстове. Наименованието му заблуждаващо отвежда към възстановяването на Германия след Втората световна война известно като „План Маршъл”. „Джърман маршъл фонд” е американска фондация, а дейностите които спонсорира и прокарва са по-скоро „План антимаршъл”.

Следващият в списъка с противници на АЕЦ "Белене" е кинорежисьорът Евгени Михайлов от "Граждански комитет за България". Сайт на този комитет не съществува. Изглежда сякаш Евгени Михайлов е единствения му член и единственото което има да каже е, че проекта АЕЦ "Белене" бил неизгоден за България. Друг противник на АЕЦ Белене е Красимир Лаков, който от 1990 е работил в радио „Свободна Европа” и стига до поста заместник директор на Българската секция, преподавал е в Нов български университет (11). За онези които не знаят „Свободна Европа” заедно с „Гласът на Америка”, които както се оказа са управлявани от обща централа, бяха флагманите на западната пропаганда по времето на соца и малко след това.

Друг член на списъка с противници е Иван Груйкин от Гражданска инициатива „Справедливост”. На сайта й се изисква регистрация за да се видят членовете на управителния съвет. Има обаче страничка „Приятели” (12). Там смехотворно на върха се мъдри Фейсбук. Нивото на организацията е доста непрофесионално, но това не пречи, внася хаос. После идва блог на "Асоциация на свободното слово "АННА ПОЛИТКОВСКАЯ"", няма следи от нейните спонсори, но името и тематиката сами говорят. Следва една неработеща връзка, център за защита на правата в здравеопазването, сайт с икономически новини и "Болкан Асист". Последната връзка пак не работи, но Гугъл не може да пропусне името на такъв мозъчен тръст. На страницата "Партньори, поддръжници, донори" на „Болкан Асист” (13) намираме отново "Балкански тръст за демокрация", т.е. „Джърман Маршъл фонд” и разбира се "Отворено общество " - вероятните спонсори и организатори на "Болкан Асист" и "Гражданска инициатива „Справедливост” ".

## Австроамериканското лоби

Първи в списъка на противниците на АЕЦ Белене е небезизвестния атомен физик Георги Касчиев. Той изисква специално внимание, тъй като действително е експерт с 17 годишен стаж в АЕЦ Козлодуй. Бил е и научен ръководител на пускането на Пети блок. В момента работи в като научен консултант към Института за изследване на риска на Виенския аграрен университет (14). Касчиев е бивш председател на Комитета за използване на атомната енергия за мирни цели (КИАЕМЦ), уволнен през 2001 година поради странен скандал относно размера на авария в АЕЦ Козлодуй (15, 16). В кратката му биография (14) под „Професионален опит” виждаме „Института във Виена” (каквото и да означава това) и американската корпорация Уестингхаус, които хронологично предхождат назначаването му като председател на КИАМЕЦ. Оказва се, че Касчиев е работил по програма на Уестингхаус за нов реактор. Уестингхаус въобще не е безобидна компания и определено проявява траен интерес към българската атомна енергетика. От октомври 1991 до февруари 1998 Уестингхаус има договор, чрез който успява да източи от АЕЦ Козлодуй около 5.5 милиона щатски долара (17). По същото време Касчиев работи за Уестингхаус. Компанията участва и в конкурса за АЕЦ Белене, но не го спечели. Това не е единствения случай на конфликт на интереси в който изпада Касчиев. По времето когато е председател на държавната КИАМЕЦ Касчиев преподава в споменатия Виенски университет (18). Самия „Институт за изследване на риска” се финансира главно от Министверство на отбраната на Австрия (19) и прокарва решението на тази страна да се противопоставя на ядрената енергетика по принцип. Австрия е една от страните, които настоява за закриването на 4-те по-стари блока на АЕЦ Козлодуй (20) и същевременно има солиден свой участник на нашия енергиен пазар – EVN, 51% от който принадлежат на провинция Долна Австрия (21). Така Касчиев се оказва двоен лобист; на Уестингхаус и на Австрия. Като куриоз следва да спомена, че сайта на който намерих биографията на Касчиев (14) е някакъв стар „Специален доклад” от група журналисти (единия с немско име) за българската енергетика очевидно свързан със затварянето на реакторите в Козлодуй и …финансиран от „Отворено общество”. С други думи, „Отворено общество” е навсякъде.

Доминиращото присъствие в „Граждански комитет против АЕЦ „Белене"” на хора от мозъчните тръстове и вероятно създадени от тях НПО е очевидно. От 16те „Противници” на АЕЦ Белене 5-ма са преки служители на „мозъчните тръстове”, 2-ма са от НСО свързани и финансирани от мозъчните тръстове, един е свързан с прозападната медийна пропаганда, а един е очевиден лобист за австрийски и американски интереси. Така 9 от 16 „Противника” се оказват пряко свързани със западни интереси и западни пари. Десети е дежурният антибългарин Едвин Сугарев, за когото не е нужно финансиране за да предаде родината. За останалите 6 не откривам информация така лесно, но и не е необходимо. Би трябвало да спомена, че на страницата има и колонка с „Поддръжници” на АЕЦ Белене и сред тях не се откриват хора от мозъчните тръстове или свързани с тях нестопански организации.

## Партньори на Граждански комитет против АЕЦ "Белене"

Нека погледнем и страницата "Партньори" на "Граждански комитет против АЕЦ „Белене"" (22). Там веднага намираме мозъчният тръст ИПИ, който е и един вероятен донор на "Гражданския комитет против АЕЦ „Белене"". Института за пазарна икономика е неолиберален бастион, който е изключително вреден за страната ни. За компетентността на някои негови членове и за връзките му със хора с престъпно минало вече съм писал. ИПИ е един от главните лобисти против АЕЦ Белене. Сред Партньорите е и „Гражданска инициатива „Справедливост” на Груйкин, зад която чрез Болкан Асист стоят фондациите „Отворено общество” и „Джърман Маршъл фонд”.

Връщайки се на сайта на "Гражданския комитет против АЕЦ „Белене" виждаме, "партньори" са и личните сайтове на Едвин Сугарев и Евгени Дайнов. По разбираеми причини партньор е и партията на зелените.

Самата новина е малко като скалъпена и ако не е невярна, то е преувеличена и украсена (в стил Касчиев). В предвид на огромните далавери по разграбването на социалистическата собственост след 1989та логично е да предположим, че далавери са се въртели и около строежа на АЕЦ Белене. Това обаче означава, че има нужда от вкарване на ред в строителството на централата, както и в цялата ни икономика, а не спиране на проекта или унищожаване на икономиката. Да се иска спиране на проекта е все едно да спреш автомобилния транспорт, заради някои шофьори, които нарушават правилата за движение. Очевидната цел е да се избутат руснаците от пазара, дори ако за това България трябва да остане без ток. Експлоатационния срок на останалите два реактора в Козлодуй изтича след по-малко от 10 години (23). С тяхното извеждане от употреба ще загубим около 40 процента от употребявания в страната ток. Илюзия е да се мисли, че този недостиг може да се компенсира с непостоянни слънчеви батерии и ветрогенератори. Да, около нас и Турция и Румъния строят атомни електроцентрали, но едва ли ще ни дават ток безплатно. С какво ще го платим, след като нищо не произвеждаме, вече и доматите и картофите ни са вносни (24).

# Заключение

Това краткото изследване добре показва колко дълбоко са замесени мозъчните тръстове и спонсориращите ги западни фондации в лобирането против АЕЦ Белене. Случаят е пряко потвърждение, на това което писах по-рано , а именно, че две от задачите на мозъчните тръстове са имитация на гражданско общество и лобиране в полза на западни компании и интереси. Онези, които настояваха за затваряне на реакторите в Козлодуй сега са против Белене. "Гражданскят комитет против АЕЦ „Белене"" не е граждански, той е проект на мозъчните тръстове ИПИ и ЦЛС. Сдружението Гражданска инициатива „Справедливост” също не е гражданско, а е дело на мозъчният тръст „Болкан Асист”. Организацията „Български енергиен форум” също е дело на мозъчните тръстове, вероятно може също да се нарече мозъчен тръст и очевидно се финансира или се е финансирала от американски фондации USAID и „Джърман маршъл фонд”. Така намираме пряко доказателство на описаните в предишен текст факти, че мозъчните тръстове симулират гражданско общество и лобират за интереси в ущърб на гражданите на България.

[това което писах по-рано](Ekspertite.html)

Kihano13 юни 2011

### Послеслов

Докато качвах този материал на сайта си в новините се появи очаквана новина - "7 реактор на „Козлодуй” ще има, искаме удължаване живота и на 5 и 6". Подписан е меморандум за разбирателство за проучване на възможностите за сътрудничество в ядрената енергетика между Българският енергиен холдинг и .... американската компания Уестингхаус. Лобистите свършиха работа! "Меморандумът включва и въпроси, свързани с използването, съхранението и рециклирането на ядреното гориво както и проекти за изграждане на нови ядрени мощности". "Джаксън (президента на Уестингхаус за Европа, Близкия изток и Африка) каза, че за отработеното ядрено гориво Уестингхаус предлага различни решения и изтъкна, че компанията има опит в услуги по доставяне на гориво и с отработено гориво в Европа и Азия." Интересно дали Уестингхаус предлага извозване на отработеното гориво в САЩ, както руснаците вече 40 години го прибират в СССР/Русия. Предполагам не, модерното и "изгодно" за нас решение е да си го копаме в градината. Явно урокът от загубата на 5.5 милиона щ. долара, която Уестингхаус е нанесла на АЕЦ Козлодуй не е достатъчна.

[7 реактор на „Козлодуй” ще има, искаме удължаване живота и на 5 и 6"](http://news.ibox.bg/news/id_1380963449)

Можете да сте сигурни, че цената която ще платим на Уестингхаус ще е многократно по-висока отколкото исканата от руснаците дори само заради транспортни разходи. Бъдете сигурни, че строежа ще се протака и оскъпява, но не от българската държава, както става с АЕЦ Белене, а от Уестингхаус, както вече е станало веднъж в Козлодуй.

Когато написах по-горе, че Уестингхаус не е безобидна компания имах в предвид делата й във Филипините, където с подкупи спечелват проект за ядрена централа, която изпълняват некачествено и въобще не пускат в действие. Но разбира се прибират парите 2.2 милиарда долара (1985 г.) които генерират лихва от 350 000 долара дневно, тъй като Филипините са взели заем за да я построят. Уестингхаус, вероятно спазвайки правилата за безопастност, настояват да построят централа на 5 мили от вулкан и на 25 мили от разлом. Цялата история можете да намерите на сайта на CNN: THE $2.2 BILLION NUCLEAR FIASCO Westinghouse's Philippine power plant is a management nightmare, and it isn't even running. The Aquino government charges that the company bribed Ferdinand Marcos and did sloppy work. It wants restitution .

[THE $2.2 BILLION NUCLEAR FIASCO Westinghouse's Philippine power plant is a management nightmare, and it isn't even running. The Aquino government charges that the company bribed Ferdinand Marcos and did sloppy work. It wants restitution](http://money.cnn.com/magazines/fortune/fortune_archive/1986/09/01/67989/index.htm)

(1) Грандиозна далавера в АЕЦ „Белене” (2) Достена Лаверн „Експертите на прехода: Българските think-tanks и глобалните мрежи за влияние”, Изток-Запад (2010). (3) Е.Ценков, Т. Ялъмов, Т.Гелев, П.Антонов, С. Енчева „Гражданското общество в България”, Център за изследване на демокрацията (2010)(4) Граждански комитет против АЕЦ „Белене". (5) ТЕЦ "Марица-изток 1" - истинската история в-к "Сега" 08.12.2005(6) Ново поскъпване на тока заради "Марица-изток" (7) ДКЕВР допуска поскъпване на парното до 3% от 1 юли (8) Една година потребителите плащат несъществуващия ток от централата на AES (9) Български енергиен форум (10) German Marshall Fund of the United States; Balkan Trust for Democracy (11) Красимир Лаков (12) Приятели на Гражданска инициатива „Справедливост” (13) Болкан Асист, Партньори, поддръжници, донори (14) М. Брунвасер, А. Георгиев, С. Георгиева, А. Шкодрова, Я. Гуев, Специален доклад "Козлодуй Активни елементи", Георги Стефанов Касчиев (15) Кабинетът уволни шефа на КИАЕМЦ, vesti.bg, 01.03.2001 (16) Противникът на ядреното лоби (17) М. Брунвасер, А. Георгиев, С. Георгиева, А. Шкодрова, Я. Гуев, Специален доклад "Козлодуй Активни елементи", Пари (18) Нора Стоичкова, „Касчиев на щик срещу ядрената ни енергетика”, Новинар, 23-07-2009 (19) Institute of Risk Research ако отидете на страничката „Staff” ще откриете и името на Георги Касчиев написано по странен начин Kastchiev Gueorgui, а оттам и е-мейла и телефонните му номера. (20) Австрия настоява да се откажем от АЕЦ Козлодуй (21) History of EVN (22) "Партньори" на "Граждански комитет против АЕЦ „Белене"".(23) Костадин Костадинов "АЕЦ „Белене“ и нейните критици" (24) Вносът доминира на пазара на хранителни продукти у нас

[Грандиозна далавера в АЕЦ „Белене”](http://news.ibox.bg/material/id_1588923469)

[Експертите на прехода: Българските think-tanks и глобалните мрежи за влияние](Ekspertite.html)

[Граждански комитет против АЕЦ „Белене"](http://www.nenabelene.org/)

[](http://www.segabg.com/online/article.asp?issueid=2050&sectionid=5&id=0001201)

[ТЕЦ "Марица-изток 1" - истинската история](http://www.segabg.com/online/article.asp?issueid=2050&sectionid=5&id=0001201)

[Ново поскъпване на тока заради "Марица-изток"](http://www.temanews.com/index.php?p=tema&iid=54&aid=1435)

[](http://money.bg/news/id_706231670)

[ДКЕВР допуска поскъпване на парното до 3% от 1 юли](http://money.bg/news/id_706231670)

[](http://www.dnevnik.bg/pazari/2011/03/22/1063739_edna_godina_potrebitelite_plashtat/)

[Една година потребителите плащат несъществуващия ток от централата на AES](http://www.dnevnik.bg/pazari/2011/03/22/1063739_edna_godina_potrebitelite_plashtat/)

[](http://bulenergyforum.org/)

[Български енергиен форум](http://bulenergyforum.org/)

[](http://www.gmfus.org/balkantrust)

[Balkan Trust for Democracy](http://www.gmfus.org/balkantrust)

[](http://2008.mediamixx.info/jury-tvnews/Krasimir_Lakov)

[Красимир Лаков](http://2008.mediamixx.info/jury-tvnews/Krasimir_Lakov)

[Приятели на Гражданска инициатива „Справедливост”](http://www.spravedlivost.net/joomla/index.php?option=com_weblinks&catid=27&Itemid=31)

[](http://www.balkanassist.bg/content/225/%D0%9F%D0%B0%D1%80%D1%82%D0%BD%D1%8C%D0%BE%D1%80%D0%B8-%D0%BF%D0%BE%D0%B4%D0%B4%D1%80%D1%8A%D0%B6%D0%BD%D0%B8%D1%86%D0%B8-%D0%B4%D0%BE%D0%BD%D0%BE%D1%80%D0%B8)

[Партньори, поддръжници, донори](http://www.balkanassist.bg/content/225/%D0%9F%D0%B0%D1%80%D1%82%D0%BD%D1%8C%D0%BE%D1%80%D0%B8-%D0%BF%D0%BE%D0%B4%D0%B4%D1%80%D1%8A%D0%B6%D0%BD%D0%B8%D1%86%D0%B8-%D0%B4%D0%BE%D0%BD%D0%BE%D1%80%D0%B8)

[](http://mediapool.bg/site/project/table/georgi_kas4iev.shtml)

[Георги Стефанов Касчиев](http://mediapool.bg/site/project/table/georgi_kas4iev.shtml)

[Кабинетът уволни шефа на КИАЕМЦ](http://www.vesti.bg/index.phtml?tid=40&oid=40048)

[](http://www.politika.bg/article?id=2651)

[Противникът на ядреното лоби](http://www.politika.bg/article?id=2651)

[Пари](http://mediapool.bg/site/project/timeline/money.shtml)

[Касчиев на щик срещу ядрената ни енергетика](http://novinar.bg/news/kaschiev-na-shtik-sreshtu-iadrenata-ni-energetika_MzAwNTsxOQ==.html)

[](https://forschung.boku.ac.at/fis/suchen.orgeinheit_geldgeber?sprache_in=en&menue_id_in=209&id_in=H877)

[Institute of Risk Research](https://forschung.boku.ac.at/fis/suchen.orgeinheit_geldgeber?sprache_in=en&menue_id_in=209&id_in=H877)

[Staff](https://forschung.boku.ac.at/fis/suchen.orgeinheit_mitarbeiter?sprache_in=en&menue_id_in=203&id_in=H877)

[](http://www.btv.bg/news/bulgaria/story/45965-Avstriya_nastoyava_da_se_otkajem_ot_AETs_Kozloduy.html)

[Австрия настоява да се откажем от АЕЦ Козлодуй](http://www.btv.bg/news/bulgaria/story/45965-Avstriya_nastoyava_da_se_otkajem_ot_AETs_Kozloduy.html)

[](http://www.evn.at/Gruppe/Geschichte.aspx?lang=en-us)

[History of EVN](http://www.evn.at/Gruppe/Geschichte.aspx?lang=en-us)

[](http://www.nenabelene.org/partners)

[АЕЦ „Белене“ и нейните критици](http://lubamanolova.info/spisanie-geopolitika/1976-aets-belene-i-neynite-krititsi-)

[Вносът доминира на пазара на хранителни продукти у нас](http://money.bg/comment/id_285764834)
