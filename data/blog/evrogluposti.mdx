---
title: ' Европейските институции – смях през сълзи'
summary: 'През последната година Европейския парламент и Европейската комисия извършиха някои крайни и смехотворни действия. Едното от тях вече го споменах....'
date: '2006-09-30'
tags: ['архив']
draft: false
authors: ['Кихано']
---

# Европейските институции – смях през сълзи

През последната година Европейския парламент и Европейската комисия извършиха някои крайни и смехотворни действия. Едното от тях вече го споменах.

[Едното от тях вече го споменах](Stalin1.html)

# Краен антикомунизъм

## Пропаганда, невежество или пропагандиране на невежество

През септември 2008 Европейския парламент приема писмена декларация обявяща 23 август за ден на възпоминание на жертвите на сталинизма и хитлеризма (1), като с това поставя на едно и също стъпало две коренно различни явления както по мащаб така и по идеология. Както вече писах десетките милиони жертви на нацизма се поставят наравно с по-малко от 1 милион жертви на „сталинизма”. Западноевропейските музеи са пълни с доказателствата за действията на нацистите. Доказателствата за репресиите на Сталин са предимно в съчиненията на избрана (и вероятно платена) група „учени”, които се самоцитират едни други и отбягват отдавна разсекретените архиви на СССР.

[вече писах](Stalin1.html)

## Капитализма, фашизма и нацизма имат обща идеологическа основа.

Това е класифицирането на хората на висши, умни и способни и низши глупави и неспособни независимо по какъв признак. Най-често се ползват имуществения (забележете, че е небиологичен!) расовия, и националния признак, но и половия не отстъпва много. През 20те и 30те години на 20ти век социалистите и комунистите се обявяват за равноценност\* на индивидите независимо от националната принадлежност и против експлоатацията (от „висши и способни” на „низши и неспособни”). Равенството и интернационализма са в основата на комунистическата идеология. Народите от СССР строят своята нова социалистическа страна на тези принципи. В същото време Западна Европа се занимава с нацизъм и расизъм. Не, не само хитлеристка Германия, почти цяла западна Европа. През 30те и 40 те години скандинавските страни и някои щати в САЩ дори въвеждат закони за стерилизация на „генетично низши” (2). Около 63000 души са насилствено стерилизирани между 1935 и 1975 само в Швеция (3). 90% от стерилизираните са жени (2)! Хитлер е естествения завършек на тези нацистки забежки на Запада. Кой е напреднал и кой е изостанал на фона на този ход на историята? Западните страни или комунистическия СССР? Какво се оказа след втората световна война? Запада „научи” урока си и официално се отказа от нацизма и расизма. Неофициално обаче го поддържа. И иначе не може да бъде, тъй като той е в основата на капитализма и на „правото” на „способния” да експлоатира „неспособния” и съответно оправдава поведението на западните страни спрямо всички останали.

Коренно различна е ситуацията в СССР. Отделните националности се считат за равноправни. И то не само на думи. Самия Сталин е грузинец, Берия също, Брежнев е украинец. Азиатските републики са ония които печелят най-много от индустриализацията. Хрушчов „раздава” СССР по африканските страни. Дори измежду първите чуждестранни посетители на космическата станция „Мир” има афганистанец! Косово е най-облагодетелствания район в социалистическа Югославия.

Онзи ден Европейската комисия изкарала клип за 20 годишнината от края на Студената война (4). „Клипът започва с архивни снимки от смазването от съветските войски на революцията в Унгария през 1956 и интервенцията на Варшавския договор в Чехословакия през 1968 година. Маркирано е обявяването на военното положение в Полша на 13 декември 1981 година от ген. Войчех Ярузелски, както и демонстрациите на поляци, бити от милицията в Гданск и Варшава.” (5) (След реформите корабостроителите от Гданск пак протестират (6-9). Даже до Брюксел стигнаха. ЕС ги чу. "Солидарност" не е включена в клипа. (5) От друга страна "Солидарност" не са смятали да премахват социализма, но това е друга тема.) Това отнема по-малко от 30 секунди в почти 3 минутния клип. Кадри с насилие и стрелба или не са могли да намерят или не са пожелали да ги сложат поради „рекламна стратегия”. По-нататък се правят тъпи аналогии на „раждането на свободата” с истинско раждане. (Такава аналогия има и в чешкия кинофилм „Коля”. Политкоректността преди всичко!) В същото време, вземете който и да е документален филм за латиноамериканските хунти или за Ирак, Афганистан или Виетнам и ще видите стрелби, трупове и смърт в големи количества. Но това са жертвите на капитализма, а те не се броят. Насилието с което на народите се налага „светата троица”, приватизация, дерегулация на цените, свиване на социалните разходи, е много по-мащабно (10) (по очевидни причини, от „светата троица” на пазарния фундаментализъм полза имат само едрите частници, банкери и спекуланти в богатите страни, но не и народите по света), но то не се третира, като отнемане на свобода. Тъкмо обратното, счита се за „освобождаване” дори когато става дума за налагане на военна диктатура. Логиката е отново расистка и националистична и се вмества в описаните по-горе рамки. Освободени са западните „висши” нации и хора да експлоатират „освободените” „низши” нации и хора. Така че единственото което ЕС прави с тоя клип е долнопробна пропаганда, далеч както от истината, така и от елементарния хуманизъм. Като минимум трябва да имат малко уважение към хората, на които западната „шокова терапия” докара унижение, бедност и мизерия (10). И ние сме от тези хора.

Пита се, знаят ли „другарите” от Европейския парламент тези неща или не? Всъщност, въпроса е неуместен. Истината няма значение. Запада победи в Студената война и каквото кажат САЩ и ЕС то е истината. А ЕС казва това, което казват членовете на Европейския парламент. Какво друго да кажат? Че видите ли идеите за равенство на расите и половете сме ги взели от изостаналия комунизъм който ги разпространяваше още когато ние се увличахме по евгеника, стерилизирахме циганките и горихме евреите. Че граждани на западните страни са натрупали значителни печалби от плячкосването на социалистическите държави? Или че членовете на ЕП от Централна Европа са направили политическа кариера с антикомунизъм и че антикомунизма е като входен билет за „демократичните” европейски институции? Но ако те, европейските институции, казват това което казват, защо ние им вярваме, че и ги пускаме да ни казват как да живеем и дори да ни управляват.

# Полово неутрален език - от пропаганда към откровени глупости

Политическата коректност и желанието да представим черното за бяло придобиват гротескни размери. Европейския парламент се зае да въвежда полово неутрален език (11,12). Засега само в сградите на институциите на съюза. Обръщенията „господин”, „госпожа” и „госпожица” се забраняват. Думите завършващи на „man” в английския също са забранени. Дори за „сервитьор” и „сервитьорка” бил измислен безполов термин, за да не се обиждат жените. Жените щели да се обиждат, ако някой се обръща към тях учтиво с обръщение което показва, че са жени!?! Логиката, че жената може да се срамува или обижда от пола си е напълно неразбираема за мен. Защо мъжа не се обижда, че е мъж? Това е някакво нещастно извращение. Освен това, едва ли някой няма да забележи дали говори с жена или мъж както и да се обръща към него. Човек се чуди това виц ли е или истина?!?

Естествено, тук отново играе расистката същност на западния човек този път изразена в сексизъм. Не случайно 90% от насилствено стерилизираните през 30те и 40те са жени. Как да преодолеем сексисткото минало (особено пък когато не искаме)? Проблема с езика произтича от това, че в западните езици (поне английски немски и френски) за човек и мъж се употребява една и съща дума. Лесно е да се сетим какво се крие зад това, особено като се знае, че една от най-богатите и уважавани страни в света (Швейцария) дава право на жените да гласуват едва през 1971 година. В славянските езици (поне в българския и руския), силно повлияни от българския през ранното средновековие, за човек има отделна дума и тя е обобщаваща за мъж, жена и дете. В СССР и в соц. лагера по принцип жената и мъжа се считаха за равни и бяха равни. За такива глупости с езика или въобще с дефиниране на понятие като „сексизъм” на никой не му е идвало на ум да се занимава.

Отчаяните опити на запада с „правата” на жените (пък и на други групи) са само лицемерие. Посоката е напълно грешна. На жената не се дава правото да бъде жена, така както на мъжа е дадено правото да бъде мъж. Вместо това се правят опити за изкуствено „обезполовяване” (в случая на езика, но хомобраковете попадат в същата група) което е обречено поради самата биология на човека. На жената се гарантира правото да бъде мъж. Вместо да се ценят и стимулират дейностите в които жената има неотменимо превъзходство, тя се поощрява да се състезава с мъжа в неговите дейности, . По-голяма дискриминация от тази аз не мога да намеря. Разбира се, тази ситуация има отражение в технологизираното общество и при капитализма придобива особена острота, тъй като ценността на индивида се определя единствено по неговата стойност на "пазара на стоки и труд". Жените имат твърде много грижи с децата (преобладаващо женска дейност по природа) което смъква цената им като работници и служители. Затова в западните страни жените продължават да са по-нископлатени въпреки всички политически и пропагандни усилия.

# Заключение

Първоначалната идея на този текст беше да изобличи пропагандната същност на посланията на Европейските институции. Особено в ролята им за поддържане на „мита за комунизма”. Вярно, човек би помислил, че неточностите и изопачаването на истината са плод на невежество. Особено като се имат в предвид глупостите с „полово неутралния език”. Последните обаче са прекалена глупост за да се дължат само на невежество. Очевидно, освен невежество има и безотговорност и … конформизъм. А конформизма е проява на слабата личност. Следва се мода която се създава в „шумотевицата” без да се мисли. А „шумотевицата” се създава и от медиите, които са в ръцете … на едрите банкери и собственици. Последните са силно заинтересувани социализма да е максимално очернен.

Излезе обаче нещо повече. Същността на запада се оказва расистка, нацистка и сексистка. Дълбочината на нейната логика е да отделиш различния, да го унизиш и ако се съпротивлява да го убиеш. Това са неща които ние тук на изток отдавна сме преживели. Става разбираемо, защо социализма хвана почва именно сред руснаците и защо ние българите най-топло го приехме. Днес ни се насажда тъкмо обратното и именно това е духовната варваризация на която Запада ни подлага след края на Студената война. Мислете още веднъж, когато определяте кой и в какво е напреднал, от кого вземаме акъл и кой сме допуснали да ни управлява.

kihano 17 май 2009

\*Избягвам думата „равенство”, тъй като западната пропаганда направи така че отнесена към хората тя се свързва едва ли не с буквално физическо равенство, такова каквото ЕС иска да наложи между мъже и жени.

1. MEPs adopt written declaration on the proclamation of 23 August as European Day of Remembrance for Victims of Stalinism and Nazism 2. Gunnar Broberg, Nils Roll-Hansen, „Eugenics and the welfare state” MSU Press, (2005) 3. Birgitta Isacsson, “Sterilization Policy Sparks Debate”, “The Militant” Vol.61/No.33 September 28, (1997) 4. Канал на Европейския съюз на yotube В момента (17 май 2009) клипа е на главната страница, но вероятно след време ще го преместят и ще трябва да търсите. Можете да видите и този клип. Европа ... 5. Само България отсъства от клип за 20 години от края на комунизма 6. Корабостроителницата в Гданск скара Полша и ЕС 7. ИЗВИКАХА ПОЛИЦИЯ ЗАРАДИ ПОЛСКИ ПРОТЕСТИРАЩИ, ВЛЕЗЛИ В ЦЕНТРАЛАТА НА ЕК В БРЮКСЕЛ август 2007 8. Корабостроители от Гданск протестират в Еврокомисията август 2007 9. Протести срещу конгреса на ЕНП във Варшава апирил 2009 10. Naomi Klein „The Shock Doctrine“, Penguin Books (2008) 11. ЕС забрани „господин” и „госпожа” 12. Euro chiefs ban 'Miss' and 'Mrs'

[MEPs adopt written declaration on the proclamation of 23 August as European Day of Remembrance for Victims of Stalinism and Nazism](http://www.europarl.europa.eu/news/expert/infopress_page/017-37663-266-09-39-902-20080919IPR37662-22-09-2008-2008-false/default_en.htm)

[Eugenics and the welfare state](http://books.google.co.uk/books?id=TNFsTnN7PEkC)

[Sterilization Policy Sparks Debate](http://www.themilitant.com/1997/6133/6133_18.html)

[Канал на Европейския съюз на yotube](http://www.youtube.com/EUtube)

[този клип](http://www.youtube.com/profile?v=koRlFnBlDH0&user=eutube)

[Само България отсъства от клип за 20 години от края на комунизма](http://news.ibox.bg/news/id_466728168)

[Корабостроителницата в Гданск скара Полша и ЕС](http://www.dnevnik.bg/evropa/novini_ot_es/2007/08/23/370865_korabostroitelnicata_v_gdansk_skara_polsha_i_es/)

[ИЗВИКАХА ПОЛИЦИЯ ЗАРАДИ ПОЛСКИ ПРОТЕСТИРАЩИ, ВЛЕЗЛИ В ЦЕНТРАЛАТА НА ЕК В БРЮКСЕЛ](http://europe.bg/htmls/page.php?id=9982&category=5)

[Корабостроители от Гданск протестират в Еврокомисията](http://www.segabg.com/online/new/articlenew.asp?issueid=2748&sectionid=4&id=0000801)

[Протести срещу конгреса на ЕНП във Варшава](http://www.dnevnik.bg/evropa/evropeiski_parlament/novini_za_ep/2009/04/30/713342_fotogaleriia_protesti_sreshtu_kongresa_na_enp_vuv/)

[ЕС забрани „господин” и „госпожа”](http://news.ibox.bg/news/id_1992478529)

[Euro chiefs ban 'Miss' and 'Mrs'](http://www.telegraph.co.uk/news/newstopics/howaboutthat/4995787/Euro-chiefs-ban-Miss-and-Mrs.html)
