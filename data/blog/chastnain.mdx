---
title: 'Частната инициатива '
summary: 'Очень вырос в целом мире гриппа вирус - три-четыре! -...'
date: '2007-08-20'
tags: ['архив']
draft: false
authors: ['Кихано']
---

# Частната инициатива

Очень вырос в целом мире
гриппа вирус - три-четыре! -
Ширится, растет заболевание.
Если хилый - сразу в гроб;
сохранить здоровье чтоб,
применяйте, люди, обтирание.  
 В. Высоцкий

"Каква трагедия „12 022 заразени със свински грип в 43 страни” (1). „Световната здравна организация /СЗО/ повиши степента на опасност от пандемия на свинския грип от 4-та на 5-та по шестобалната скала.” (2) Пандемия! Купувайте, момичета и момчета, купувайте Тамифлу!

Обаче, нека погледнем едно специализирано медицинско списание. Статия в Американското списание по епидемиология (American Journal of Epidemiology) показва, че само в САЩ от грип умират около 30-40 хиляди души годишно в периода 1979-2001 (3). За целия свят цифрата сигурно се удвоява и утроява, поне! И никакъв шум не се вдига по медиите за никаква пандемия не се говори и никакви извънредни мерки не се предлагат освен годишните имунизации (които не съм чул да са помогнали някому. Аз никога не съм си правил такава.). Колко са заболелите от свинския грип? Само 12022 в 43 страни (1)! По-малко от починалите годишно от грип само в САЩ! Колко са умрелите от свински грип? Само 86, но това е вече повод в медиите да се тръби за пандемия и СЗО да повишава степента на опасност от пандемия. При това, тази „опасност” от пандемия възниква в края на април, т.е. когато времето се затопля значително и идва края на грипния сезон. Защо на 30-40 хиляди починали от грип не се обръща внимание, а при по-малко от 100 се създава масова паника, която както вече става ясно е напълно неоправдана. За никаква пандемия не може да се говори.

Купувайте, момичета и момчета, купувайте Тамифлу! Едно е сигурно, компанията произвеждаща Тамифлу (4,5), лекарството дето уж действало против свинския грип, ще преживее кризата и може би ще излезе на солидна печалба. Държавите по света развързаха своите кесии (4). „СЗО поиска фирмата „Рож" (Roche) да освободи всичките си резерви от медикамента „Тамифлу"…. Общото количество, което е на склад, е 2 млн. дози, съхранявани от СЗО и 3 млн. дози на съхранение в „Рож". Фирмата съобщи още, че е увеличила производството на препарата, за да задоволи повишеното търсене.“ (6) „Администрацията на Белия дом обяви, че заделя 1 млрд. долара в помощ на компаниите, разработващи ваксина срещу новия щам на свинския грип H1N1, който се разпространява в света, предаде Ройтерс.“ (7). О, каква благодат! Пак преливаме от държавно в частно! Най-сладкия бизнес! Какъв икономически ефект е това? Какъв прогрес! Ето, даже за науката! Е как да не обърнеш внимание на тези 86 смъртни случая? Как да не обявиш пандемия? И ние имаме своята лепта (8). Купувайте, момичета и момчета, купувайте Тамифлу!

Тамифлу се произвжда и разпространява от компанията Рош (Roche), но патента принадлежи на Gilead Sciences. Компания в чийто борд на директорите Доналд Ръмсфелд участва от 1988 година и на която е главен изпълнителен директор от 1997 до назначаването му като Секретар по Отбраната на Буш през 2001 година (9). Ръмсфелд запазва акциите си в тази компания и след назначението си в Белия Дом. Тяхната стойност е между 5 и 25 милиона.

Тамифлу обаче не ни „спасява” за пръв път от грип. Помните ли птичия грип през зимата 2005та - 2006 та (10-14). През ноември 2005 година Буш отпуска 7.1 милиарда долара за борба с птичия грип 1 милиард от които са отделени само за покупка на Тамифлу. От покачването на акциите на Gilead Sciences Ръмсфелд печели между 2.5 и 15.5 милиона долара (9). Колко е спечелил от свинския грип ще разберем по-нататък. Сред основните акционери на Gilead Sciences е още и банката Goldman Sachs Group. Най-големия акционер е FMR Corporation, собственост на Глен Грувър Найкуист - републиканец, лобист (включително за Майкрософт) с връзки в медиите (14).

Плащайте момчета и момичета, плащайте! Ей така се работи, с ум! А не като нас, със сърп и чук! Частния интерес в полза на обществения! Още ли вярвате на тази лъжа? Използваме медиите и служебното положение за да създадем паника, после „добрите частници” спасяват света, а джобчетата ни преливат от парички. И всички са доволни! Каква чудесна частна инициатива! Еeeх свобода, свобода. Как да не се бориш за нея. Как да не бориш „комунистическата зараза”. Има от кого да се учат нашите бизнесмени и политици. И хич не са лоши ученици. Що се оплакваме не мога да разбера?

Кихано 24 май 2009

(1) „12 022 заразени със свински грип в 43 страни”
(2) Обявиха 5 степен на опасност от пандемия на свинския грип
(3) J. Dushoff, J. B. Plotkin, C. Viboud, D. Earn and L. Simonsen, „Mortality due to Influenza in the United States—An Annualized Regression Approach Using Multiple-Cause Mortality Data” American Journal of Epidemiology 2006 163(2):181-187
(4) Новият вирус - напълно непознат за учените
(5) http://www.tamiflu.com/
(6) "Свински грип" регистритаха и в Ирландия
(7) САЩ отпуска 1 млрд. долара за борба със свинския грип
(8) Тамифлу срещу грип изчезна от аптеките
(9) http://www.sourcewatch.org/index.php?title=Gilead_Sciences#Ownership_status
(10) Снабдяват гражданска защита с големи количества "Тамифлу"
(11) 2 болници във Варна в готовност за птичия грип
(12) Птичият грип става устойчив  
 (13) Още три жертви на птичия грип в Индонезия
(14) The Swine Flu Hoax

[12 022 заразени със свински грип в 43 страни](http://news.ibox.bg/news/id_1717103995)

[Обявиха 5 степен на опасност от пандемия на свинския грип](http://news.ibox.bg/news/id_911634067)

[Mortality due to Influenza in the United States—An Annualized Regression Approach Using Multiple-Cause Mortality Data](http://aje.oxfordjournals.org/cgi/content/full/163/2/181)

[Новият вирус - напълно непознат за учените](http://news.ibox.bg/news/id_1259668783)

[http://www.tamiflu.com/](http://www.tamiflu.com/)

["Свински грип" регистритаха и в Ирландия](http://news.ibox.bg/news/id_2053627302)

[САЩ отпуска 1 млрд. долара за борба със свинския грип](http://news.ibox.bg/news/id_255787164)

[Тамифлу срещу грип изчезна от аптеките](http://www.trud.bg/Article.asp?ArticleId=85115)

[http://www.sourcewatch.org/index.php?title=Gilead_Sciences#Ownership_status](http://www.sourcewatch.org/index.php?title=Gilead_Sciences#Ownership_status)

[Снабдяват гражданска защита с големи количества "Тамифлу"](http://news.ibox.bg/news/id_661413765)

[2 болници във Варна в готовност за птичия грип](http://news.ibox.bg/news/id_404559133)

[Птичият грип става устойчив](http://news.ibox.bg/news/id_230714128)

[Още три жертви на птичия грип в Индонезия](http://news.ibox.bg/news/id_1587849224)

[The Swine Flu Hoax](http://slamxhype.com/blogs/the-swine-flu-hoax/)
