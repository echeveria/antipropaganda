---
title: 'Военните операции на САЩ'
summary: 'Колко са задграничните военни операции на САЩ? Тъй като се навъдиха много критици на комунизма които не прест...'
date: '2007-06-08'
tags: ['архив']
draft: false
authors: ['Кихано']
---

# Военните операции на САЩ

# Колко са задграничните военни операции на САЩ?

Тъй като се навъдиха много критици на комунизма които не престават да го чернят 20 години след неговия крах би следвало поне ония които, които притежават малко честност да забележат цепеницата в своето око преди да сочат клечката в чуждото. По тази причина тук излагам един доста неприятен за защитниците на запада списък. След тоя списък всякаква критика за намесата на СССР във вътрешните работи на други страни би трябвало да отпадне тъй като е адски двулично да критикуваш някого за неща които оня когото подкрепяш е извършил десетократно повече.

### Минимален списък на военните операции на САЩ в чужбина.

Списъкът е превод от сайта Глобална Политика (1). Тъй като този списък е изготвен през 2005та година данните за последните операции с номера 87 до 91 съм взел от уикипедия (2). Списъкът в уикипедия е по-дълъг и подробен. Основният му източник е офциално изследване за конгреса на САЩ (pdf файл). Общият брой операции от 1910 година до наши дни е 153, като тези срещу фашистка Германия през Втората световна война са изпуснати. От тези 153 операции има около 10 които са "евакуиране на американски граждани". Нека намалим бройката с 30 пак остават 123, т.е. с около 30 повече от минималния списък който съм дал тук.

[изследване за конгреса на САЩ (pdf файл).](rl32170.pdf)

[](images/USAMill.gif)

![](/static/images/USAMill.gif)

Фигура 1 Брой задгранични военни операции на САЩ разбити по десетилетия съгласно (2).

Американският историк и писател Гор Видал в своята книга "Вечна война за вечен мир" (3) посочва списък със 198 военни операции на САЩ не от 1910 година насам, а само между края на Втората световна война и атентата от 11 септември 2001. При това операциите са дадени с кодовите им имена от рода на "Пустинна буря". Така че списъкът който съм дал тук е силно занижен. Може да се счита и че просто не е подробен, тъй като на места се дават периоди от които могат да се извършат десетки операции с различни кодови названия. Така че едва ли може да се говори за разминаване с данните на Гор Видал.

Интерсно четиво по въпроса, включително и за изтезанията прилагани от офицери от ЦРУ в Латинска Америка, е книгата на Уйлям Блум, бивш служител на Държавния департамент на САЩ (4). Военнтите и секретните операции на останалите западни страни са отделно.

Списъкът определено е непълен. В него липсват преврата срещу иракския премиер Абдул Карим Касим през 1959 (в който участва Саддам Хюсеин), преврата срещу Уго Чавес (5) през 2000 година съучастието в пуча на Борис Елцин в Русия (6), доста важното за нас сваляне на правителството на Андерей Луканов през 1990 година, както и цветните революции в Сърбия (2001), Грузия (2003), Украйна (2004), Молдова (2005), Киргизия (2005) (7). За сметка на това присъства превратът на Лон Нол в Камбоджа в който до сега смятах, че САЩ няма участие.

[сваляне на правителството на Андерей Луканов през 1990 година](kilinghope.html)

[Лон Нол в Камбоджа](zapadkomu.html)

Като оправдани можем да допуснем две операции от горния списък. Освобождаването на Кувейт от иракска окупация и разоръжаването на албанците в Македония, макар че във втория случай САЩ носят пряка вина за действията на албанците.

# А СССР?

Нека сега видим военните операции на СССР, Финландия -1939, Полша - 1939 (Водила пълномащабна война срещу болшевиките през 1920 година), Литва - 1940, Латвия - 1940, Естония - 1940, Унгария -1956, Чехия - 1968, Полша 1968? Афганистан 1978-1988 - общо 9. Нека ги направим 29. Място за сравнение пак просто няма! Къде са 29 къде са 90? А правилното отношение най-вероятно е по-близо до 20 към 200, т.е. 10 пъти разлика!

# Последствия от интервенциите

Нека сега видим последствията. Всички страни които попаднаха или в рамките на СССР или в социалистическия блок и бяха добре защитени получиха възможност за икономическо развитие и в крайна сметка към 60-80те години имаха сносен стандарт на живот, със безплатни здравеопазване и образование, всеобща грамотност и сравнителна задоволеност. Единствената военна намеса на СССР която води до повече жертви е Афганистан и то защото там като съпротива САЩ създават организацията на талибаните и самия Бин Ладен. Жертвите от "Пражката пролет" например са 148.

[съпротива САЩ създават организацията на талибаните и самия Бин Ладен.](http://www.novazora.net/2009/issue06/story_05.html)

Какво става в страните в които се намесва САЩ. Погледнете Хаити в списъка. Четири интервенции, като първата е 19 годишна окупация, а от 1991 насам САЩ не могат да решат искат ли Аристид на власт или не. Или просто го свалят и качват за тренировка на войниците. Хаити никога не се е отървала от влиянието на САЩ и е една от най-бедните страни в света. Салвадор - десетгодишен терор, изключителна жестокост. Същото е в Никрагуа и Гватемала. Страните са напълно съсипани до състояние на хуманитарна катастрофа. И то не през 30те години! А през 70те и 80те. Цяла латинска америка е залята от терора на военните хунти докарани на власт от ЦРУ (6). Това е капиталистическа диктатура, наричана още фашизъм. Боливия - също една от най-бедните страни в света, Еквадор. Индонезия, на врата на Сухарто и поддръжниците му тежат 2 милиона жертви плюс геноцида в Източен Тимор. Ангола, СССР не успя да я защити, една от най-бедните страни в света. Виетнам е отделна тема. Начините на водене на война, зверствата и пръскането на цели площи с химикали нямат еквивалент в Афганистанската война на СССР. Единствената страна употребила атомно оръжие в света е САЩ, а двете страни употребили химическо оръжие са САЩ (във Виетнам) и Ирак (Ирано-Иракската война и срещу кюрдите в северен Ирак). Фактически, от всички страни където САЩ са се намесили след втората световна единствено Южна Корея е постигнала просперитет и то заради програмата на САЩ за подпомагане на страните граничещи със соц блока. Западна Европа също бива възстановена за да не се окаже САЩ в изолация ако комунистическите движения вземат та победят. А е и въпрос на расизъм да се възстанови Западна Европа.

# Заключение

Повече от очевидно е, че ако има световен агресор и империя на злото то това може да бъде единствено САЩ. Терорът който САЩ са упражнявали по света в последния век е несравнимо по-голям от този на СССР. На това отгоре основните интервенции на СССР са преди Втората световна война и то главно в райони принадлежали на Русия до Първата световна война. Намесите на СССР в Полша, Чехия и Унгария през 50те и 60те са символични и като времетраене и като жертви в сравнение с преобладаващото болшинство на агресиите на САЩ. СССР се цивилизова с времето. САЩ обратно развързва най-големия терор през 80те и 90те години на ХХ век (виж също Фигура 1). Освен това СССР се стараеше да развива страните които са под негово влияние по начина който в СССР се смяташе за правилен - социализма. САЩ точно обратното. В повечето от случаите просто тероризира населението в много страни с деситилетия. Ограбва п риродните и човешките ресурси и поддържа диктатури в пълен разрез с прокламираните идеали. И да, както съм писал на друго място, тези военни операции имат и икономически цели и ефекти. Ако САЩ беше човек определението за него щеше да е само едно - патологичен престъпник.

Тук въобще не се засягат военните операции и операциите на тайните служби на другите западни страни, а те са също толкова гадни. Особено на британците.

Както се вижда, мнението че СССР бил империя на злото ни най-малко не отговаря на истината, а е продукт на лъжливата уста на престъпната страна САЩ и нейните съюзници. САЩ и Запада продължават и до днес своята агресивна и аморална политика не само спрямо Русия, а спрямо целия свят. На ония на които това им звучи като комунистическата пропаганда от едно време ... е ами време е да проумеете, че за доста неща комунистите бяха прави. А ония, дето се правят на моралисти и осъждат СССР и "комунизма", нека първо осъдят по-големия престъпник - Запада. Иначе на умряло куче нож да вади и баба знае.

Кихано

(1) US Interventions (2) Timeline of United States military operations(3) Гор Видал, „Вечна война за вечен мир” ИК "Анимар " (2003)(4) William Blum, Killing Hope: US Military and CIA Interventions Since World War II. Common Courage Press (1995 и 2003) откъси могат да бъдат намерени тук и тук (5) John Pilger & Chris Martin, “The War on Democracy” ITV, (2007) гледай в гугъл или ютубе (6) Naomi Klein „The Shock Doctrine“, Penguin Books (2008)(7) Mark Berdugo, "REVOLUTION:COM, Etas-Unis: A la conquete de l'est", CAPA, CANAL+, Planete et Tele-Quebec (2005) гледай в ютубе на френски език или на руски език или в гугъл на руски език

[US Interventions](http://www.globalpolicy.org/component/content/article/155/26024.html)

[Timeline of United States military operations](http://en.wikipedia.org/wiki/List_of_United_States_military_history_events)

[тук](http://www.thirdworldtraveler.com/Blum/KillingHope_page.html)

[тук (5) John Pilger & Chris Martin, “The War on Democracy” ITV, (2007)](http://killinghope.org/)

[гледай в гугъл](http://video.google.de/videoplay?docid=-3739500579629840148)

[ютубе](http://www.youtube.com/watch?v=J1zZNbqi53o)

[„The Shock Doctrine“](Shokowad.html)

[на френски език](http://www.youtube.com/results?search_query=Etats-Unis%3A+A+la+conquete+de+l%27est&search_type=&aq=f)

[на руски език](http://www.youtube.com/results?search_query=%D0%A1%D0%A8%D0%90+%D0%B7%D0%B0%D0%B2%D0%BE%D0%B5%D0%B2%D0%B0%D0%BD%D0%B8%D0%B5+%D0%B2%D0%BE%D1%81%D1%82%D0%BE%D0%BA%D0%B0&search_type=&aq=f)

[гугъл на руски език](http://video.google.de/videoplay?docid=-8229486094187970333&ei=T9hHSvKXN4Se2wLN84G6BQ&q=%D0%A1%D0%A8%D0%90+%D0%B7%D0%B0%D0%B2%D0%BE%D0%B5%D0%B2%D0%B0%D0%BD%D0%B8%D0%B5+%D0%B2%D0%BE%D1%81%D1%82%D0%BE%D0%BA%D0%B0)
