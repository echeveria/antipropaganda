---
title: ' Барак Обама - лъжливото овчарче'
summary: 'Помните ли медийната кампания около избирането на Барак Обама за президент на САЩ? Представяха нещата сякаш сега всичко ще се промени. Лошия и войнолю...'
date: '2009-08-11'
tags: ['архив']
draft: false
authors: ['Кихано']
---

# Барак Обама - лъжливото овчарче

Помните ли медийната кампания около избирането на Барак Обама за президент на САЩ? Представяха нещата сякаш сега всичко ще се промени. Лошия и войнолюбив Буш си отива и САЩ ще направи завой е политиката си. Обама бил не знам си къде в Индонезия и имал не знам си какво общо с мюсюлманите и какво ли още не.

Ония които познават американската политика през годините и познават фалша на западната демокрация не биха имали такива розови очаквания. Когато Барак Обама бе избран за президент на щатите предвидих, че той ще се съпротивлява на тенденциите на американската политика максимум година две и ако продължи повече или ще бъде „провален”.

Не се наложи да чакаме година две. Какво е променил Обама до сега? Издаде декрет за закриване на затворническия лагер в Гуантанамо (1). Добре. Промените спират до тук. Какво става с основните жертви на политиката на Буш?

# Ирак

Обама обяви изтеглянето на по-голямата част от войските на САЩ в Ирак (2). Все пак Американски войски ще останат в Ирак до 2011 година. Това е положително решение, но не е ново. Споразумението за изтегляне от Ирак до 2011 е сключено от администрацията на Буш (3). Началото на изтеглянето е планувано за не по късно от юли тази година. Така че Обама няма принос тук. Той следва политиката начертана от Буш. Все едно в Ирак е установено марионетно правителство и желанието САЩ да прехвърли неприятните задачи по опазването на реда на него.

# Афганистан

Обама представи „нова стратегия” за Афганистан (4). Тя е вкарване на повече американски войници в Афганистан и дублиране на правителството на Хамид Карзай. Както се вижда миролюбеца увеличава американските войски в Афганистан. Вероятно това ще става докато се получи стабилно марионетно правителство, както и в Ирак.

# Иран

Посланията към Иран обаче продължават да следват избраната от САЩ демагогска позиция. „Президентът на САЩ Барак Обама предложи "ново начало" на сътрудничеството с Техеран в безпрецедентно съобщение, отправено към иранския народ.” (5). Забележете, към иранския народ!?! Не към лидерите които този народ е избрал, а към самия народ! Кой дава на Обама правото да пренебрегва избраните от същия тоя народ лидери? Та това си е обида спрямо тоя народ. Очевидно се следва демагогията, че оня срещу кого сме очевидно е диктатор. „Президентът на САЩ е обещал, че Иран ще заеме неговото „законово място" в света, ако отхвърли терора и приеме мира.” Напълно странно твърдение, нямащо почти нищо общо с действителността. Тия които трябва да отхвърлят терора и да приемат мира са САЩ, а не Иран! Американците се държат сякаш не техните войски са на границата на Иран, а иранските са на границата на САЩ. Освен това е известно, че основните бази на ислямските терористи са в Пакистан. Пакистан е доста по-нестабилна страна и на това отгоре има ядрено оръжие. Обама обаче мълчи за Пакистан, така както мълчеше и Буш и налита на Иран така както налиташе Буш. И въпреки „новото начало” съвсем по старому „Барак Обама удължи санкциите срещу Иран с още 1 година. Той обясни действията си с "извънредната заплаха", която Иран представлявява за САЩ.” Каква заплаха представлява Иран за САЩ? Никаква! А може би за Израел? Не беше ли казал Ахмадинеджад, че ще премахне Израел от Земята? Ами не беше. Оказа се, че това е погрешен (вероятно умишлено) превод от арабски (6). Доказателствата за „ядрената програма” на Иран са толкова, колкото бяха за оръжията за масово поразяване на Саддам. Пак се предъвкват пропагандните клишета от времето на Буш, т.е. няма никаква промяна в становището на САЩ по отношение на Иран. Естествено отговора на Иран бе учудване Къде е промяната в отношението на САЩ спрямо Иран? (7) Ами няма такава. Даже програмата за разполагане на противоракетна отбрана (ПРО) в Чехия и Полша няма да бъде спряна, както много се надяваха (8).

# Русия

„Въпреки руските протести американският президент Барак Обама пледира за разширяване на НАТО.” (9) Разбира се визират се Грузия и Украйна, т.е. това е старата песен от времето на Буш. Около срещата на Г20 се разигра цирк на приятелски взимоотношения. Обама даже щял руски да учи (10), ерата на враждата с Русия била приключила (11) , даже Медведев бил доволен (12). За какво става дума обаче? За съкращаване на оръжия (11). „Президентите са се договорили да започнат разговори за ново съвместно споразумение, което да ограничи техните ядрени арсенали.” Практиката обаче показва, че САЩ и Русия/СССР имат различна представа за ограничаване на арсеналите. За руснаците това означава физическо унищожаване на оръжията, демек рязане, а за САЩ снемане от бойна готовност и складиране. Така че колко положителна е тая стъпка е доста съмнително. Няколко дни след изказването на Медведев, че САЩ са променили становището си за ПРО Обама направи поредното изказване „Строим ПРО, докато Иран не прекрати ядрената си програма” (8). Тъй като заплахата от иранската ядрена програма е американска измислица, то очевидно става дума за чисто американско желание да разположи военни съоръжения в Чехия и Полша. Защо са им и то точно там, четете тук. Насочени са естествено срещу Русия. Както се оказва, в отношенията с Русия има активизиране главно на кухата реторика докато по основните проблеми – разширяването на НАТО на изток и разполагането на ПРО в Чехия и Полша няма никакви промени в сравнение с позицията от времето на Буш.

# Израел и Палестина

Колкото и странно да е Обама се скатава по отношение на Израелския геноцид в Палестина и отказва да направи изявление (13). При очевидното злосторничество на Израел изразяващо се в стократно по-големия брой жертви които са нанесли (1,340 палестинци срещу само 13 израелци (14)!) при това на цивилно население, мълчанието на Обама означава само едно – подкрепа за геноцида. Точно така го разбират и израелците „Лидерът на Ликуд Бенямин Нетаняху заяви, че Барак Обама не е коментирал ситуацията в ивицата Газа, тъй като разбира „страданието” на израелците.” (14). Цинизма и лицемерието са грандиозни. Освен това, Израел има ядрени оръжия и в действителност именно той е заплаха за региона и особено за Иран. Барак Обама предпочита да мълчи.

# Северна Корея

В последните дни изгря една стара вражда – Северна Корея. Северна Корея разбуни духовете с изстрелването на ракета. Каква ракета обаче не става ясно или поне има опити за дезинформация по въпроса. Според предварителните планове на Пхенян и според последвалата изстрелването информация става дума за изстрелване на експериментален комуникационен спътник (15,16). Сега тоя спътник предавал песни за Ким Ир Сен. САЩ и неговите съюзници пренебрегват факта, че е изстрелян спътник с мирна цел, а говорят за балистична ракета. „Изстрелването на севернокорейската ракета е в нарушение на резолюция 1718 на Съвета за сигурност на ООН, заявиха от Държавния департамент на САЩ.” (16) „Президентът Обама призова за "силен международен отговор" на изстрелването на балистична ракета от Северна Корея…” (8). Излишно е да казвам, че САЩ и западните страни са способни да различат балистична ракета от ракета изстрелваща спътник. За изстрелването на спътник Северна Корея не може да бъде подведена под отговорност за нарушение на резолюция 1718 на Съвета за сигурност тъй като ракетата е с невоенна цел. Отново имаме умишлена дезинформационна кампания. Сиреч поредната лъжа и Обама е част от нея.

# Ал Каеда

Обама може да мълчи за Пакистан и Израел, две истински заплахи за съседите си, но не мълчи за призрака на ЦРУ Ал Каеда. И той както и Буш ще я трепе където го намери и където я няма. (17)

# Заключение

Виждаме, че практически по всички външнополитически въпроси Обама продължава политиката на Буш. По икономическите въпроси, които не засегнах тук, пак се следва политиката на Буш на раздаване на пари на закъсали банки и компании. Единствено реториката е по-различна и все още се опитва да вади дивиденти от предизборната манипулация. Поведението на САЩ се описва от поговорката „Вълкът козината си мени, но нрава не.” А Обама ще го сполети съдбата на лъжливото овчарче. Аз лично съм изненадан от това, че Обама толкова бързо влезе в ролята на Буш. Очаквах по-голямо съпротивление. Изглежда, че личността на Обама която създадоха по време на предизборната кампания е била умишлен трик, умишлена лъжа в която Обама съзнателно е участвал. Това го прави не по-малко опасен от Буш. Потвърждава се наблюдението на Чомски, че САЩ следват неотклонно една и съща политика десетилетия подред, независимо от избори и президенти. И това не е чудно. САЩ не е демократична страна и не се управлява от президента и екипа му. На приемствеността в американската власт може само да се завижда. За съжаление тая приемственост служи на злото. САЩ продължава да бъде империята на злото.

kihano 5 април 2009

Още по темата. Коментар към филма "The Obama deception".

                                                (1) Обама подписа указ за закриването на Гуантанамо
                                                (2) До 18 месеца Обама изтегля войските от Ирак,
                                                (3) Буш: Войната в Ирак е на път да бъде спечелена,
                                                (4) Обама представя нова стратегия за Афганистан,
                                                (5) Обама предложи "ново начало" на Иран,
                                                (6) "Iran is not the problem" (Иран не е проблемът) документален филм, гледай в google, официален сайт на филма, български или руски превод не ми е известен
                                                (7) Къде е промяната в отношението на САЩ спрямо Иран?
                                                (8) Обама: Строим ПРО, докато Иран не прекрати ядрената си програма,
                                                (9) Въпреки руския протест Обама е за разширяване на НАТО,
                                                (10) Обама заляга над руския език,
                                                (11) Обама: Приключи ерата на враждата с Русия,
                                                (12) Медведев: САЩ промениха подхода си за ПРО,
                                                (13) Обама отказа да коментира кризата в Газа,
                                                (14) Израел: Обама разбира страданието ни,
                                                (15) Спутник КНДР передает на Землю песни о Ким Ир Сене и Ким Чен Ире,
                                                (16) Свикват Съвета за сигурност на ООН заради Северна Корея,
                                                (17) Обама: Ще разбием Ал Кайда,

[Коментар към филма "The Obama deception".](Obama2.html)

[Обама подписа указ за закриването на Гуантанамо](http://news.ibox.bg/news/id_271375275)

[До 18 месеца Обама изтегля войските от Ирак](http://news.ibox.bg/news/id_379141910)

[Буш: Войната в Ирак е на път да бъде спечелена](http://news.ibox.bg/news/id_1830963860)

[Обама представя нова стратегия за Афганистан](http://news.ibox.bg/news/id_2092278349)

[Обама предложи "ново начало" на Иран](http://news.ibox.bg/news/id_519085515)

[гледай в google](http://video.google.com/videoplay?docid=5708329875314599685)

[официален сайт](http://www.iranisnottheproblem.org/)

[Къде е промяната в отношението на САЩ спрямо Иран?](http://news.ibox.bg/news/id_1870499985)

[Обама: Строим ПРО, докато Иран не прекрати ядрената си програма](http://news.ibox.bg/news/id_793213194)

[Въпреки руския протест Обама е за разширяване на НАТО](http://news.ibox.bg/news/id_1669064296)

[Обама заляга над руския език](http://news.ibox.bg/news/id_1135844291)

[Обама: Приключи ерата на враждата с Русия](http://news.ibox.bg/news/id_287481869)

[Медведев: САЩ промениха подхода си за ПРО](http://news.ibox.bg/news/id_1978386889)

[Обама отказа да коментира кризата в Газа](http://news.ibox.bg/news/id_607068990)

[Израел: Обама разбира страданието ни](http://news.ibox.bg/news/id_1084760517)

[Спутник КНДР передает на Землю песни о Ким Ир Сене и Ким Чен Ире](http://www.rian.ru/trend/North_Korea_communication_sattelite_12032009/)

[Свикват Съвета за сигурност на ООН заради Северна Корея](http://news.ibox.bg/news/id_1782999432)

[Обама: Ще разбием Ал Кайда](http://news.ibox.bg/news/id_1654210203)
