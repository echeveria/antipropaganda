---
title: 'Грип и корупция '
summary: 'На 24 май 2009 година базирайки се на цифрите за смъртността от грип написах един текст който твърди, че епидемията от свински грип всъщност е измама....'
date: '2016-07-28'
tags: ['архив']
draft: false
authors: ['Кихано']
---

# Грип и корупция

На 24 май 2009 година базирайки се на цифрите за смъртността от грип написах един текст който твърди, че епидемията от свински грип всъщност е измама. Аргументите са прости. Тогава числото починали от свински грип в света беше под 100, сега е стигнало до 6 хиляди. Статистиката в медицинските списания показва, че само в САЩ от грип умират около 30-40 хиляди души годишно. Така че епидемията е предимно медийна.

                                            Независимо от това много правителства (включително нашето) развързаха кесиите да купуват ваксини и „Тамифлу”.

[един текст](chastnain.html)

Днес във вестник „Сега” открих статия озаглавена „Свинският грип може да се окаже грандиозна корупционна афера” (1). Според нея „датски разследващи журналисти са открили, че експерти на Световната здравна организация (СЗО) са свързани с големи фармацевтични компании, забогатели от продажба на лекарства срещу заболяването. По време на разследването е установено, че много учени, които са членове и на различни комитети в СЗО, усърдно укривали, че получават пари и от големи фармацевтични компании.”

Водачът на експертите изисквали да се обяви епидемия е холандски лекар получавал възнаграждения от няколко фармацевтични компании произвеждащи ваксини. В момента той е разследван от холандското правителство. Освен това, експертите по чието настояване СЗО обявява епидемията се оказва, че са на заплата в големите фармацевтични фирми. Все едно, делото е сторено и производителите на ваксини са прибрали печалби от около 7 милиарда евро. Някои от ваксините пък даже се оказали леко вредни.

Кампанията около свинския грип през 2009 е световно повторение на американски сценарий от 1976 година. През януари и февруари вируса H1N1 се открива на едно единствено място – Форт Дикс (2). Умира само един човек, а общо заразените са 230, хоспитализираните – 13. Въпреки това се създава паника благодарение на която в САЩ се обявява масова имунизация. За щастие организацията ѝ не е добра и само 24% от населението успява да се имунизира. Като страничен ефект от ваксината 500 души развиват синдрома на Джулен-Баре (Guillain-Barre) като 25 от тях умират. (3,4).

Това, което нас трябва да ни смущава в тези истории са не толкова милиардите, спечелени от фармацевтичните компании. Това, което следва да ни смущава е, че висококвалифицирани хора на най-високи позиции съзнателно заблуждават света в полза на фармацевтичните компании и за свое лично обогатяване. Това не е единствения случай на корупция във фармацевтичната и здравната индустрии. Преди време тук качих сбит преразказ на признанията на топ мениджър на компанията Елай Лили, който лично е участвал в подкупването на Шведското правителство. Той говори също и за симбиоза между лекари и фармацевтични компании, каквато виждаме в случая със свинския грип. Така че корупцията във медицината и фармацевтиката, на Запад е на изключително високо ниво.

[преразказ на признанията на топ мениджър](Nebenwkgn.html)

Другото, което следва да ни смущава са медиите. След като аз, и някои от цитираните тук източници с елементарна проверка установяваме, че епидемията е измама и че просто се създава паника защо журналистите медиите или независими лекари не опровергават слуховете и становището на СЗО. Тъкмо обратното, в гонене на сензации медиите нагнетяват паниката още повече. Защо обаче в много държави местните здравни експерти препотвърждават епидемията и съветват правителствата да купуват ваксини? Това проява на конформизъм и подчинение на СЗО ли е или корупционната схема се повтаря навсякъде където има закупени от правителствата ваксини? Да, фармацевтични компании има навсякъде и нищо не им пречи да повтарят навсякъде корупционната схема донесла им успех в СЗО.

# Заключение

Очевидно за правенето на печалба фармацевтичните компании често ако не систематично използват корупционни схеми. Какъвто и рекламен материал за здравни или фармацевтични компании да вземете вътре е само едно - колко много се грижат и милеят за вашето здраве. Между другото обаче същите "реномирани световни фирми" с помощта на лекари нямат нищо против да злоупотребят с доверието което им е оказано, да ви лъжат и да ви пробутват ненужни лекарства, които между другото имат и странични ефекти. И естествено ще ги търпите тия компании, щото друга здравна система в света не остана.

Случаят добре показва и как медиите безсмислено повтарят една лъжа превръщайки я в истина. И в двата случая проблема е един и същ - печалбата, която практически винаги противоречи на обществената полезност, е поставена на първо място. Корупцията е естествена за капитализма! Обаче, според дежурната схема на постсоциалистическото мислене въпросния холандски лекар, експертите на Световната здравна организация и собствениците на фармацевтичните гиганти са от ДС, КГБ или Щази или поне са бивши комунисти или деца и внуци на бивши комунисти. Само така ще да може да се обясни това явление. А има ли нужда да споменаваме, че тия печалби са се събрали в ръцете на западни граждани и облагодетелстват западните страни? Ей така се работи, с ум! А не като нас, със сърп и чук!

Кихано 27 ноември 2009

1. Свинският грип може да се окаже грандиозна корупционна афера
   (2) J. C. Gaydos, F. H. Top, Jr, R. A. Hodder, and P. K. Russell „Swine Influenza A Outbreak, Fort Dix, New Jersey, 1976” Emerging Infectious Diseases 12(1) 23–8 (2006).
   (3) Shari Roan „Swine flu 'debacle' of 1976 is recalled” Los Angelis Times April 27, 2009
   (4) "What Can We Learn From the 1976 Flu Debacle?". Glenn Beck Fox News. April 27, 2009.

[Свинският грип може да се окаже грандиозна корупционна афера](http://www.segabg.com/online/new/articlenew.asp?issueid=4517&sectionid=4&id=0000701)

[Swine Influenza A Outbreak, Fort Dix, New Jersey, 1976](http://www.cdc.gov/ncidod/EID/vol12no01/05-0965.htm)

[Swine flu 'debacle' of 1976 is recalled](http://articles.latimes.com/2009/apr/27/science/sci-swine-history27?pg=1)

[What Can We Learn From the 1976 Flu Debacle?](http://www.foxnews.com/story/0,2933,518266,00.html)
